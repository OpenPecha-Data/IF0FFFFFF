༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2DB5974
ImageGroup:
11 PD27501
9787800579448
LCCN:
n/a
ISBN:
Title:
རོང་ཆེན་ལྗགས་ནག་པ་ཀི་རྟི་སྐུ་འཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས་
rong chen ljags nag pa ki rti sku 'phreng rim byon gyi rnam thar phyogs
bsgrigs
བློ་བཟང་བསྟན་པའི་རྒྱལ་མཚན་
Author:
Descriptor:
Original Publication:
blo bzang bstan pa'i rgyal mtshan
n/a
n/a;n/a
pe cin
krung go'i bod rig pa dpe skrun khang
2007
Place:
Publisher:
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



:
::
:་
ཐུགས་
།
V
༧ ཝཱ་
s
18819
་
S། རོང་ཆེན་ལྗགས་ནགཔ་
ཀས་ཕྲེང་རིམ་བྱོནགྱི་
རྩམཐར་ཕྱོགས་བསྒྲིགས། །
:
ངའ༠
*
ས་
བ
( སྨད་ཆ། )
:
:
1:
1:|:
.:
:
2:
པ་ ཚན་
ཀྲུང་གོའི་བོད་རིགང་དཔེ་སྐྲུན་ཁང་



༄༅། །རོང་ཆེན་ལྗགས་ནག་པ་ཀིརྟི་སྐུ་འཕྲེང་
རིམ་བྱོན་གྱི་རྣམ་ཐར་ཕྱོགསབསྒྲིགས། །
(སྨད་ཆ། )
ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་སོགས་ཀྱིས་མཛད།
ཀྲུང་གོའི་བོད་རིག་པ་དཔེ་སྐྲུན་ཁང་།



དཀར་ཆག
དཀར་ཆག
རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་
བློ་བཟང་འཕྲིན་ལས་བསྟན་པ་རྒྱ་མཚོ་དཔལ་བཟང་
པོའི་རྣམ་པར་ཐར་བ་ངོ་མཚར་རྩིབས་སྟོང་བཀྲ་བའི་
གསེར་གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ། (1)
༡. གླེང་བསླངས་པ་དང་སྔོན་གྱི་འཁྲུངས་རབས་མདོར་བསྡུས། ...(3)
༢. ཐོག་མར་སྐུ་བལྟམས་ཏེ་འཇིག་རྟེན་དགེ་ལེགས་
སུ་བྱེད་པའི་ཉི་མ་དང་པོར་ཤར་བའི་ཚུལ། ..………………………(27)
༣ གདན་ས་ཆེན་པོ་དགེ་ལྡན་བཀྲ་ཤིས་འཁྱིལ་གྱི་མི་
འཇིགས་སེངྒེའི་ཁྲི་ལ་ཞབས་ཀྱི་པདྨོ་བཀོད་པ། ..…………....(36)
༤. མཚན་ལྡན་བཤེས་གཉེན་དུ་མའི་ཞབས་པད་བསྟེན་ཏེ་
མདོ་རྒྱུད་ཀྱི་གཞུང་ལུགས་རྒྱ་མཚོ་ལྟ་བུ་ལ་གསན་
སྦྱོང་མཐར་ཕྱིན་མཛད་ཚུལ་གཙོ་བོར་བརྗོད་པ། ..………….(52)
༥. བསྙེན་རྫོགས་ཀྱི་སྡོམ་པ་བཞེས་པ་དང་ཆོས་གྲྭ་ཆེན་པོ་དགེ་
ལྡན་ལེགས་བཤད་གླིང་དུ་བཀའ་པོད་གཞུང་བརྒྱའི་
བཤད་སྒྲུབ་ཀྱི་བསྟན་པ་སྤེལ་བ་གཙོ་བོར་བརྗོད་པ། ..(102)
༦. ཆོས་གྲྭ་ཆེན་པོ་དགེ་ལྡན་བསྟན་འཕེལ་གླིང་དུ་བཀའ་
• ，，，•
• • •



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
…………….(394 )
པོད་ལྔའི་འཆད་ཉན་བཙུགས་པ། ..……………………………………………… (188)
༧: དུས་འཁོར་གྲྭ་ཚང་རིགས་ལྡན་ཆོས་འཁོར་གླིང་ཕྱག་འདེབས་
མཛད་དེ་དཔལ་དང་པོའི་སངས་རྒྱས་དུས་ཀྱི་འཁོར་
ལོའི་བཤད་སྒྲུབ་ཀྱི་བསྟན་པ་སྤེལ་བ། ...………………………………(295)
༨. མདོ་སྨད་ལྷོ་རྒྱུད་ཀྱི་ཡུལ་གྲུ་མང་པོ་དང་དགོན་སྒྲུབ་སྡེ་
དུ་མར་ཞབས་ཀྱིས་བཅགས་ཏེ་བསྟན་འགྲོའི་
དོན་རླབས་ཆེན་མཛད་པ། ..…….………………….
༩ - ཞིང་འདིའི་གདུལ་བྱ་རྫོགས་པ་ན་ཞི་བའི་དབྱིངས་སུ་ཐིམ་པ་དང་
དགོངས་རྫོགས་རླབས་ཆེན་བསྒྲུབས་པ། ..……………………………(511)
༡༠.རྣམ་ཐར་གྱི་སྤྱིའི་དོན་གྱི་སྙིང་པོ་བསྡུས་པ། ..…………………………(548)
༡༡ སླར་ཡང་མཆོག་སྤྲུལ་ཉི་མ་གཞོན་ནུའི་འཛུམ་ཞལ་མངོན་དུ་གྱུར་
ཏེ་དགེ་ལེགས་བཀྲ་ཤིས་ཀྱི་སྒོ་བརྒྱ་དུས་
གཅིག་ཕྱེས་པ། ...…………………….
(649)
རྗེ་བཙུན་བློ་བཟང་འཕྲིན་ལས་དཔལ་བཟང་པོའི་གསང་
རྣམ་དཔག་བསམ་ལྗོན་ཤིང་ཞེས་བྱ་བ། ..………………………. (665)
ཡབ་རྗེ་བླ་མ་སྐྱབས་མགོན་རིན་པོ་ཆེའི་རྣམ་ཐར་
ལས་ལོ་ཚིགས་གསལ་བའི་མཛད་པ་གལ་
ཆེ་བ་འགའ་རེའུ་མིག་ཏུ་བཀོད་པ། ....……...
འཁྲུངས་རབས་རེའུ་མིག
... (681)
(673)



༄༅། །རིགས་དང་དཀྱིལ་འཁོར་རྒྱ་མཚོའི་མངའ་
བདག་རྗེ་བཙུན་བློ་བཟང་འཕྲིན་ལས་བསྟན་
པ་རྒྱ་མཚོ་དཔལ་བཟང་པོའི་རྣམ་པར་
ཐར་བ་ངོ་མཚར་རྩིབས་སྟོང་བཀྲ་
བའི་གསེར་གྱི་འཁོར་ལོ་ཐུབ་
བསྟན་མཛེས་རྒྱན་ཞེས་
བྱ་བ་བཞུགས།
ཞྭ་དམར་པཎྜིཏ་དགེ་འདུན་བསྟན་འཛིན་རྒྱ་མཚོ་དང་འཇམ་
དབྱངས་ཐུབ་བསྟན་རྒྱ་མཚོས་མཛད།



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
༡. གླེང་བསླངས་པ་དང་སྔོན་གྱི་
འཁྲུངས་རབས་མདོར་བསྡུས།
བློ་བཟང་ཆོས་ཀྱི་སྲིད་ལ་དབང་བསྒྱུར་ནས། །དཀོན་མཆོག་འཕྲིན་ལས་
འགྲོ་ལ་སྤེལ་མཛད་པ། །འཛམ་གླིང་བསྟན་པའི་ཉི་མ་འོད་པོ་ཆེ། །དཀྱིལ་འཁོར་
རྒྱ་མཚོའི་མགོན་དེས་ཤིས་པས་སྲུངས། །རྒྱལ་ཀུན་མཁྱེན་རབ་གསེར་སྦྱངས་ལས་
གྲུབ་འོད་ཀྱི་གདེངས་ཀ་བཞད་པའི་དྷཱི། །ངོ་མཚར་མཚན་དཔེའི་ཡལ་འདབ་
འབུམ་རྫོགས་སྙིང་རྗེའི་རྫིང་བུར་སྨིན་པའི་ལྗོན། །ཀུན་རྨོངས་འཆིང་བརྒྱའི་དྲ་
བ་གཅོད་མཛད་ཡེ་ཤེས་རལ་གྲི་འཆང་བའི་ལྷ། །ཚིག་རྗེ་ཚིག་བདག་སྨྲ་ལ་མཁས་
པ་འཇམ་དཔལ་རྡོ་རྗེས་རྟག་ཏུ་སྐྱོངས། །ཟབ་ཞི་གདོད་ནས་སྤྲོས་དང་བྲལ་བ་
དབྱིངས་ཀྱི་བུ་མོ་བཞིན་ལེགས་མ། །སྙན་དགུའི་ཆོས་ཀྱི་གླུ་དབྱངས་ལེན་མཁས་
རྒྱལ་བ་རྒྱ་མཚོའི་མཛའ་ན་མོ། །རྨད་བྱུང་སྙན་པོའི་ཚིག་ལ་དབང་བ་མི་ཟད་
ཚིག་མཐའ་ཡས་པའི་གཏེར། །ཚིག་བདེན་བདེན་པར་སྨྲ་བའི་དབང་ཕྱུག་ཕྱོགས་
ལས་རྣམ་རྒྱལ་བདག་གྲུབ་མཛོད། །ལེགས་སྨོན་ལྔ་བརྒྱའི་གཞི་ལས་ལེགས་
འཁྲུངས་རྨད་བྱུང་སེམས་བསྐྱེད་རྩ་བ་བརྟན། །རླབས་ཆེན་སྤྱོད་པའི་ཡལ་འདབ་
འབུམ་རྫོགས་སྤངས་རྟོགས་འབྲས་བཟང་ཁུར་གྱིས་དུད། །འཕྲིན་ལས་དགོས་
འདོད་ཆར་དུ་འཇོ་བས་སྐལ་བཟང་བྱེ་བའི་རེ་སྐོང་བ། །ཐུབ་ཆེན་རྒྱལ་བ་དཔག་
བསམ་དབང་པོས་དགེ་ལེགས་བཀྲ་ཤིས་དཔལ་གྱིས་སྐྱོངས། །བློ་བཟང་མཁྱེན་པ་
རབ་ཡངས་ནམ་མཁས་བདེན་གཉིས་ཤེས་བྱའི་དངོས་ཀུན་ཁྱབ། །བརྩེ་ཆེན་ཆུ་
འཛིན་གཞོན་ནུའི་གདེངས་ཀ་ཨུཏྤལ་མཐིང་ཀའི་རི་མོ་བཞིན། །མཐུ་ནུས་སྐད་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཅིག་འོད་ཀྱི་ཞགས་པས་བགེགས་ཚོགས་ཀུན་ལ་འཇིགས་སྟེར་བ། །རིགས་གསུམ་
སྒྱུ་འཕྲུལ་གྲགས་པའི་གཏེར་ཆེན་མི་ཤིགས་རླུང་སེམས་ངོ་བོར་བསྟེན། །རྒྱལ་
བསྟན་ཀུན་ཁྱབ་པར་བརྡལ་བ་གངས་ཅན་མདོ་སྨད་ལྷོ་བྱང་འདིར། །རྒྱལ་
བསྟན་སྙིང་པོ་གསལ་བར་བྱེད་པའི་བསྟན་འཛིན་སྐར་ཕྲེང་བྱེ་བའི་དབུས། །
རྒྱལ་བསྟན་སྤེལ་བའི་འཕྲིན་ལས་ཆ་རྫོགས་བཤད་སྒྲུབ་སྣང་བ་འབུམ་འགྱེད་པ། །
རྒྱལ་བསྟན་བདག་པོ་སྐལ་ལྡན་རྒྱ་མཚོ་སྐུ་ཕྲེང་རིམ་བྱོན་གཙུག་ཏུ་བསྟེན། །མི་
འགྱུར་བདེ་སྟོང་མཚོ་ལས་བཞེངས་པ་ཡི། །འཕྲིན་ལས་ལྷ་མོ་དངོས་གྲུབ་འདོད་
འཇོ་མ། །བྱུ་རུའི་འཁྲི་ཤིང་གཡོ་བའི་སྒྱུ་འཕྲུལ་གྱིས། །ཨུཏྤལ་མཚོན་ཆ་གདེངས་
པ་དེས་སྲུངས་ཤིག །བདེ་གཤེགས་རྣམས་ཀྱི་གསང་གསུམ་གཅིག་གྱུར་སྒྱུ་འཕྲུལ་
དྲ་བའི་རོལ་བ་ལས། །མི་བཟད་མཐུ་སྟོབས་ནུས་པ་ཆེར་འཕགས་རྡོ་རྗེ་སྲིན་པོའི་
སྐུར་བཞེངས་ནས། །དྲག་པོའི་མེ་དཔུང་ཕྱོགས་བརྒྱར་བསྐྱོད་ལས་གནམ་ལྕགས་
ཐོག་ཆར་འབུམ་སྤྲོ་བ། །བསྟན་སྲུང་རྒྱ་མཚོའི་སྡེ་དཔོན་གུར་ཞལ་གཏན་གྱི་བར་
ཆད་སེལ་བའི་ལྷ། །ཀུན་ཏུ་རྟོག་པའི་སྤྲིན་ཚོགས་དེངས་པ་ཡི། །འོད་གསལ་ཡེ་
ཤེས་རྡོ་རྗེའི་ཐུགས་གསང་མཁར། །གང་འདུལ་སྒྱུ་མའི་རོལ་གར་བྱེ་བ་བརྒྱ། །ཅི་
ཡང་འཆར་བའི་ཕ་མཐའ་ཟད་མི་ཤེས། །དྲི་མེད་ཉ་རྒྱས་སྟོན་གྱི་ཟླ་གཟུགས་ཉིད།།
མཚོ་རྫིང་ལྟེང་ཀ་ཆུ་མིག་ཁྲོན་པ་དང་། །རྩ་རྩེའི་ཟིལ་བ་དེ་དང་དེ་སྙེད་གྲངས། །
ཅིག་ཆར་གསལ་བ་འདི་ན་མངོན་སུམ་ཉིད། །རྟོགས་པ་རབ་མཆོག་སྐུ་ཐུགས་
ཟུང་འཇུག་འཕྲུལ། །འགོག་མེད་བརྟན་གཡོ་ཅི་ཡང་འཆར་བའི་ཚད། །མཁའ་
ཁྱབ་ཞིང་གི་རྒྱལ་བ་རྒྱ་མཚོ་ཡིས། །དབྱངས་ཀྱི་ཡན་ལག་རྒྱ་མཚོས་བརྗོད་མི་ནུས།།
སྤངས་དང་རྟོགས་པ་མཆོག་གི་གཏེར་གྱུར་པའི། །རང་བཞིན་དྲང་པོར་བརྗོད་
པ་ཚངས་པའི་དབྱངས། །འཁོར་བའི་སྲིད་དུ་རྫོགས་མིན་ངོ་མཚར་གཏམ། །
མཐའ་དག་དབྱངས་ཅན་ངག་གིས་ཇི་ལྟར་མཚོན། །འོན་ཀྱང་བླ་མའི་ཡོན་ཏན་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆ་ཙམ་ཞིག །བརྗོད་པས་བསོད་ནམས་ཕ་མཐའ་ཡས་པའི་གཏེར། །ཚེགས་མེད་
སྡུད་ལ་ཡིད་ཆེས་དང་བའི་བློས། །ལག་པད་སྙིང་གར་བཀོད་ནས་ཚུལ་འདི་གླེང་།།
རྨད་བྱུང་བདེ་ཆེན་གནས་ལས་ནམ་ཡང་གཡོ་མེད་མཁྱེན་བརྩེའི་དཔལ་ལྡན་ཟབ་
ཡངས་རྡོ་རྗེའི་ཐུགས། །བརྗོད་བྲལ་སྣ་ཚོགས་བརྗོད་པའི་དབྱངས་ཀྱིས་ཞི་བ་
མཆོག་གི་ལམ་སྟོན་འགག་མེད་རྡོ་རྗེའི་གསུང་། །ཐུགས་གསུང་སྐུ་ཡི་འཁོར་ལོ་
ཀུན་ལ་ཁྱབ་པའི་བདག་ཉིད་འགྱུར་མེད་རྡོ་རྗེའི་སྐུ་མངའ་བ། །དང་པོའི་སངས་
རྒྱས་འཁོར་ལོའི་མགོན་དེའི་གསང་གསུམ་ཡོན་ཏན་ཅི་ནུས་བརྗོད་ལ་སྤྲོ་བ་སྐྱེས། །
ཚུལ་འདི་སྐལ་བཟང་དགའ་བསྐྱེད་འདོད་དགུའི་གཏེར། །མ་དད་ལོག་ལྟའི་
གདུང་སེལ་བདུད་རྩིའི་གཉེན། །མི་གནས་མྱང་འདས་བྱང་ཆུབ་སྙིང་པོའི་ལམ། །
གསལ་བར་མཚོན་ནུས་ཉི་མ་གཞོན་ནུའང་ཡིན། །སྐྱེས་ཐོབ་རྣམ་འབྱེད་ཨ་མྲའི་
ཚལ་ཡངས་པོ། །བླ་མའི་བྱིན་རླབས་འོ་རྒྱུན་གྱིས་གསོས་པས། །སྙན་འགྱུར་
ཉམས་བརྒྱ་རྫོགས་པ་རྟོགས་བརྗོད་ཀྱི། །བདུད་རྩིའི་འབྲས་བཟང་སྨིན་པའི་ངོ་
མཚར་ལྟོས། །པད་གཞོན་སྡོང་བུས་མཛེས་པའི་དོ་ར་ན། །གེ་སར་ཆང་གིས་མྱོས་
པའི་བུང་བ་ཞིག །སྙན་འགྱུར་མགྲིན་པའི་རོལ་མོ་འཁྲོལ་བཞིན་དུ། །སྦྲང་རྩིའི་
སྙེ་མ་ཐོགས་ནས་དལ་གྱིས་རྒྱུ། །སྲིད་ཞིའི་དབུལ་སེལ་ཀུན་བཟང་ཐུགས་བསྐྱེད་
ཡིད་བཞིན་ནོར་བུའི་ལྟེ་བ་བརྟན། །རྣམ་བཞིའི་འཕྲིན་ལས་ལྷུན་གྱིས་གྲུབ་པ་ངོ་
མཚར་རྩིབས་སྟོང་རི་མོ་བཀྲ། །རླབས་ཆེན་སྨོན་པའི་མུ་ཁྱུད་ཀྱིས་འཁྲིལ་རྟོགས་
བརྗོད་གསེར་གྱི་འཁོར་ལོ་ཆེ། །ཐུབ་ཆེན་བྱེ་བའི་བསྟན་པའི་ཡང་སྙིང་མཛེས་
རྒྱན་ཉིད་དུ་སྤེལ་བར་བྱ། །དེ་ཕྱིར་བླ་མའི་ཡོན་ཏན་རིན་ཆེན་དབང༌། །མཁས་
བཙུན་གྲུབ་པའི་གཟི་འོད་སྟོང་འབར་ཞིང་། །ངོ་མཚར་ཚིག་སྦྱོར་ཅོད་པན་གྱིས་
མཛེས་པ། །སྐལ་བཟང་ལེགས་བྲིས་བུ་རྣམས་གུས་པས་ལོངས། །
ཞེས་མཆོད་པར་བརྗོད་ཅིང་ཕྱག་འཚལ་བ་དང་། དངོས་པོ་ངེས་པར་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསྟན་པ་སོགས་ཚིགས་སུ་བཅད་པའི་དབྱངས་ཀྱིས་སྔོན་བསུས་ཏེ་ཡང་དག་པར་
དགེ་བའི་གཏམ་གང་ཞིག་གླེང་བར་བྱ་བ་ནི། ཇི་སྐད་དུ། བཀའ་གདམས་བསྟན་
པའི་སྒྲོན་མེ་མཉམ་མེད་པོ་ཏོ་བ་ཆེན་པོའི་གསུང་སྒྲོས་ལས། མན་ངག་ཐམས་
ཅད་བསྡུས་པའི་མགོ་ནི། །བཤེས་གཉེན་དམ་པ་མི་བཏང་བ་ཡིན། །དེ་ལས་དད་
དང་བྱང་ཆུབ་སེམས་སོགས། །ཡོན་ཏན་ཀུན་འབྱུང་ཀུན་གྱི་གཏེར་ཡིན། །ཞེས་
དང༌། རྗེ་ཐམས་ཅད་མཁྱེན་པས། འཇིག་རྟེན་འཇིག་རྟེན་འདས་པའི་དགེ་
ལེགས་ཀྱི། །ཡོན་ཏན་ཀུན་གྱི་རྩ་བ་དྲིན་ཅན་རྗེ། །ཞེས་སྐལ་བ་མཆོག་དང་ལྡན་
པའི་སློབ་མའི་ཚོགས་རྣམས་ཀྱི་རྒྱུད་ལ་ཡོན་ཏན་སྣ་གཅིག་སྐྱེ་བ་དང་། སྐྱོན་སྣ་
གཅིག་འགྲིབ་པ་ཡན་ཆད་ཀྱིས་མཚོན་པའི་འཇིག་རྟེན་དང་འཇིག་རྟེན་ལས་་་་་་
འདས་པའི་བདེ་དགེ་ལེགས་ཚོགས་ཐམས་ཅད་ཀྱི་འབྱུང་གནས་དང༌། འདི་དང་
ཕྱི་མའི་དོན་ཐམས་ཅད་བདེ་བླག་ཏུ་འགྲུབ་པའི་རྟེན་འབྲེལ་ཕུན་སུམ་ཚོགས་པ་་་
ལེགས་པར་འགྲིག་པའི་རྩ་བ་ནི་རང་ལ་ལམ་མ་ནོར་བར་སྟོན་པའི་ཐེག་པ་མཆོག་
གི་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ཁོ་ན་ཡིན་ལ། དེ་ལ་ཡང་སྤྱིར་
བསམ་སྦྱོར་གཉིས་ལས་ཐོག་མར་བསམ་པས་བསྟེན་ཚུལ་སངས་རྒྱས་དངོས་སུ་་་་
མཐོང་བའི་དད་པ་སྦྱངས་པ་གལ་ཆེ་བས་ན། ཆོས་བཅུ་བའི་མདོ་ལས་ཀྱང་།
གང་གིས་འདྲེན་པ་ངེས་འབྱུང་ལ། །དད་པ་ཐེག་པའི་མཆོག་ཡིན་ཏེ། །དེ་ཕྱིར་བློ་
དང་ལྡན་པའི་མིས། །དད་པའི་རྗེས་སུ་འབྲང་བ་བསྟེན། །ཞེས་དང༌། ས་གསུམ་
གྱི་སྒྲོན་མེ་གཅིག་པུ་བྱང་ཆུབ་ལམ་རིམ་ཆེན་མོ་སོགས་ལས་ཀྱང་། ཁྱད་པར་དུ་
རྩ་བ་དད་པ་སྦྱངས་པ། ཞེས་གསུངས་པའི་ཕྱིར། དད་པ་ཡང་ཁ་ཙམ་ཚིག་ཙམ་
མ་ཡིན་པར་ཤུགས་དྲག་ལ་རྒྱུན་རིང་བ་བསྐྱེད་དགོས་ཤིང༌། དེ་བསྐྱེད་པ་ལ་ཡང་
དགེ་བའི་བཤེས་གཉེན་དེ་དག་གིས་ཐོག་མར་སྡེ་སྣོད་གསུམ་དང་རྒྱུད་སྡེ་བཞིས་་་
བསྡུས་པའི་རྒྱལ་བའི་གསུང་རབ་དགོངས་འགྲེལ་དང་བཅས་པ་ལ་ཐོས་བསམ་་་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྱིས་སྒྲོ་འདོགས་བཅད་དེ་མང་དུ་མཁྱེན་པ་ལུང་གི་ཡོན་ཏན་བརྙེས་པའི་ཚུལ།
བར་དུ་བསྟན་པ་སྤྱི་དང་མཐུན་པའི་རྒྱུད་འདུལ་ལུགས་བསླབ་པ་གསུམ་གྱི་་་་་
ཉམས་ལེན་རྣམ་པར་དག་པ་ཐུགས་དམ་གྱི་མཐིལ་དུ་མཛད་པས་ཚུལ་བཞིན་་་་་་
སྒྲུབ་པ་རྟོགས་པའི་ཡོན་ཏན་བརྙེས་པའི་ཚུལ། ཐ་མར་འཆད་རྩོད་རྩོམ་གསུམ་
དང་མཁྱེན་བརྩེ་ནུས་གསུམ་གྱི་སྒོ་ནས་རྒྱལ་བ་བུ་རམ་ཤིང་པའི་ལུང་རྟོགས་ཀྱི་་
བསྟན་པ་ལ་བྱ་བ་རྒྱ་ཆེར་མཛད་ཅིང་། སྐལ་བ་བཟང་པོའི་གདུལ་བྱ་མཐའ་དག་
སྨིན་གྲོལ་གྱི་ལམ་ལ་བཀོད་པ་སོགས་གསང་བ་གསུམ་གྱི་ཡོན་ཏན་སྒོ་སྣ་ཚོགས་་་་
ནས་བསམ་པ་ལ་རག་ལས་པར་གསུངས་ཤིང༌། གཞན་ཡང་དཔལ་ལྡན་དཎྜིས།
སྔོན་གྱི་རྒྱལ་པོ་གྲགས་པའི་གཟུགས། །ངག་གི་རང་བཞིན་མེ་ལོང་ཐོབ། ད་ལྟ་དེ་
ཉིད་མི་གནས་ཀྱང༌། །རང་ཉིད་ཉམས་པ་མེད་ལ་ལྟོས། །ཞེས་སྔོན་བྱོན་ཆོས་ལྡན་
གྱི་རྒྱལ་པོ་སོགས་ཀྱི་སྤྱོད་པ་ཕུན་སུམ་ཚོགས་པ་རྣམས་རྒྱལ་རབས་དང་། ཆོས་
འབྱུང་དང༌། དེབ་ཐེར་སོགས་སུ་བཀོད་པ་ལས་ད་ལྟ་དེ་རྣམས་མི་གནས་ཀྱང་
སྙན་པའི་གྲགས་པ་ཡུན་རིང་དུ་གནས་པ་བཞིན། སྐྱེས་བུ་དམ་པ་རྣམས་ཀྱི་རྣམ་
ཐར་རྨད་དུ་བྱུང་བ་རྣམས་ཀྱང་འབད་པས་བཙལ་ནས་རྟོགས་པ་བརྗོད་པའི་་་་་
བསྟན་བཅོས་གླེགས་བམ་དུ་འགོད་པ་སོགས་བྱས་པ་ལ་བརྟེན་ནས་སྐལ་བ་དང་་་
ལྡན་པའི་གདུལ་བྱ་རྣམ་དཔྱོད་ཅན་དག་གིས་སྐྱེས་བུ་དམ་པ་དེ་དག་གོ་འཕང་་་་
མཐོན་པོར་གཤེགས་པའི་ལམ་གང་ཡིན་པ་ཤེས་ནས་ཕྱིན་ཅི་མ་ལོག་པའི་རྣམ་་་་་
པར་ཐར་བའི་རྗེས་སུ་འཇུག་པ་དང༌། དད་པ་སྔར་མ་སྐྱེས་པ་སྐྱེ་ཞིང་། སྐྱེས་
ཟིན་གོང་འཕེལ་དུ་འགྱུར་བ་སོགས་ཀྱི་དགོས་པ་དུ་མ་འགྲུབ་པར་གསུངས་ཏེ།
ངག་གི་དབང་ཕྱུག་སློབ་དཔོན་དཔའ་བོས། གྲགས་པའི་མཚན་མར་གྱུར་པ་
བཟང་པོ་འདི་རྣམས་ཀྱིས། །བདེ་བར་གཤེགས་འགྱུར་ལམ་རྣམས་གང་ཡིན་
བསྟན་པར་འགྱུར། །ཡིད་ལ་དད་པ་མེད་པ་རྣམས་ཀྱང་དད་པར་འགྱུར། །ཆོས་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དང་ལྡན་པའི་གཏམ་གྱིས་རབ་ཏུ་དགའ་བར་འགྱུར། །ཞེས་གསུངས་པ་ལྟར་རོ། །
རྒྱུ་མཚན་དེ་བས་ན་བདག་ཅག་རྣམས་ཀྱི་འདྲེན་མཆོག་དམ་པ་སྲིད་པའི་ཕུག་་་་་་
ཚོགས་མཐའ་དག་སྦྲུལ་གདུག་པའི་ཚང་དང་མེ་འབར་བའི་འོབས་ལྟར་གཟིགས་་
པའི་ངེས་འབྱུང་དང་སྐྱོ་ཤེས་ཤུགས་དྲག་པོས་ཐུགས་རྒྱུད་རང་དབང་མེད་པར་་་
བསྐུལ་བའི་མཐུས། བསླབ་གཞི་ཡོངས་སུ་རྫོགས་པ་དགེ་སློང་གི་སྡོམ་པས་བསྡུས་
པའི་ཚུལ་ཁྲིམས་རྣམ་པར་དག་ཅིང་གནས་པ་ལ་ཕན་འདོགས་པ་སོགས་དམ་་་་་་
པའི་ཆོས་འདུལ་བ་ལུང་ལས་གསུངས་པའི་མཁན་སློབ་ཀྱི་མཚན་ཉིད་ཡོངས་སུ་་་་
རྫོགས་པའི་གནས་བརྟན་འདུལ་བ་འཛིན་པ་ཆེན་པོ། རང་དང་གཞན་གྱི་གྲུབ་
པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་སོན་པས། མདོ་དང་སྔགས་ཀྱིས་བསྡུས་
པའི་ནང་རིག་པ་གཙོར་གྱུར་གྱི་བཅུ་ཕྲག་རིག་པའི་གནས་མཐའ་དག་འཆད་པ་་་
དང༌། རྩོད་པ་རྩོམ་པ་ལ་འཛམ་གླིང་ཡངས་པའི་ཁྱོན་འདིར་སུས་ཀྱང་འགྲན་
པའི་ཟླ་ཐམས་ཅད་དང་བྲལ་བ་སྨྲ་བའི་ཁྱུ་མཆོག་ངེས་པ་དོན་གྱི་པཎྜི་ཏ་ཆེན་པོ།
ཤེས་བྱའི་དཀྱིལ་འཁོར་མཐའ་དག་ལ་ལྐོག་ཏུ་མ་གྱུར་པའི་ཡེ་ཤེས་ཀྱི་སྤྱན་དྲི་མ་་་
མེད་པ་མངའ་བས་སྔོན་གྱི་མཐའ་དང་། ཕྱི་མའི་མཐའ་ལ་སོགས་པ་ལག་མཐིལ་
གྱི་རྫས་བཞིན་མངོན་སུམ་དུ་སྟོན་པ་སོགས་ལེགས་ཉེས་བླང་དོར་འདོམས་པ་ལ་་་
བསྙེངས་པ་མི་མངའ་བའི་ཀུན་མཁྱེན་བླ་མ་ཆེན་པོ་དུལ་ཞིང་ཞི་ལ་ཉེ་བར་ཞི་་་་
བའི་བསླབ་པ་རིན་པོ་ཆེ་རྣམ་པ་གསུམ་གྱིས་ཐུགས་རྒྱུད་ལེགས་པར་ཕྱུག་པ་་་་་་
སོགས་ཐེག་པ་མཆོག་གི་དགེ་བའི་བཤེས་གཉེན་གྱི་མཚན་ཉིད་ཐམས་ཅད་དང་་་་
ལྡན་པས་མཁའ་མཉམ་སྐྱེ་རྒུ་ཀུན་གྱི་འདི་དང་ཕྱི་མའི་སྐྱབས་མགོན་ཆེན་པོ་་་་་་
བདག་བས་གཞན་གཅེས་པའི་བྱང་ཆུབ་ཀྱི་ཐུགས་ལེགས་པར་འབྱོངས་པས་རྟག་
ཏུ་ཆེ་རྒུས་བཀུར་ཡང་སྙིང་རྗེའི་གཟིགས་པ་དམན་པ་རྣམས་ལ་ལྷག་པར་འཇུག་་་
ཅིང་ཕྱིན་དྲུག་བསྡུ་བཞིས་བསྡུས་པའི་རྒྱལ་བའི་སྲས་ཀྱི་སྤྱོད་པ་རླབས་པོ་ཆེའི་ཕ་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རོལ་ཏུ་ཕྱིན་པའི་རྒྱལ་སྲས་བདག་ཉིད་ཆེན་པོ། ཕྱི་དང་ནང་གི་དེ་ཉིད་ཉི་ཤུ་
སོགས་རྡོ་རྗེ་སློབ་དཔོན་མཚན་ཉིད་ཐམས་ཅད་དང་ལྡན་ཞིང་། མཚན་བཅས་
མཚན་མེད་དང་ལམ་རིམ་པ་གཉིས་ཀྱི་ཏིང་འཛིན་ལ་བརྟན་པ་ཐོབ་པའི་ངེས་པ་་
དོན་གྱི་རྣལ་འབྱོར་གྱི་དབང་ཕྱུག་ཆེན་པོ། མཉམ་མེད་ཐུབ་ཆེན་བྱེ་བའི་ལུང་
དང་རྟོགས་པའི་བསྟན་པའི་ཡང་སྙིང་འཇམ་མགོན་རྒྱལ་བ་གཉིས་པའི་རིང་་་་་་
ལུགས་གསེར་གྱི་རྒྱལ་མཚན་ཆེན་པོ་སྲིད་པའི་རྩེ་མོར་བསྒྲེངས་པ་ལ་ཐབས་
མཁས་པ་དང་། ཐུགས་རྗེ་མྱུར་བ་དང༌། སྙིང་སྟོབས་ཆེ་བ་དང་། འཕྲིན་ལས་མུ་
མཐའ་ཡས་པའི་ཚུལ་ལ་སུས་ཀྱང་འགྲན་པར་མི་ནུས་པས་བསྟན་འཛིན་བྱེ་བའི་་་
དབུས་ན་གུར་དཀར་པོའི་ཏོག་ལྟར་མངོན་པར་མཐོ་བས་མཚན་དང་དོན་མཐུན་
པའི་བསྟན་འཛིན་ཆེན་པོ། བདག་ཅག་གདུལ་བྱ་རྣམས་ལ་དུས་གསུམ་ཕྱོགས་
བཅུའི་རྒྱལ་བ་ཐམས་ཅད་ལས་ཀྱང་བཀའ་དྲིན་དང་ཐུགས་རྗེ་མཚུངས་ཟླ་མ་་་་་
མཆིས་པ་དོན་གྱི་སླད་དུ་མཚན་ནས་སྨོས་ཏེ། རྗེ་བཙུན་བླ་མ་དམ་པ་རིགས་
བརྒྱའི་ཁྱབ་བདག་དང་པོའི་སངས་རྒྱས་བློ་བཟང་དཀོན་མཆོག་འཕྲིན་ལས་་་་་་
བསྟན་པ་རྒྱ་མཚོ་དཔལ་བཟང་པོ་ཞེས་གྲགས་སྙན་བཀྲ་ཤིས་གཡས་སུ་འཁྱིལ་་་་་
བའི་དུང་དཀར་གྱི་སྒྲ་དབྱངས་མཐོན་པོ་སྲིད་རྩེའི་བར་དུ་ཁྱབ་པ་དེ་ཉིད་ཀྱི་་་་་
གསང་བ་གསུམ་གྱི་རྣམ་པར་ཐར་བ་རྒྱ་མཚོ་ལྟ་བུ་ལས་ཆུ་ཐིགས་ཙམ་ཞིག རང་
གཞན་གྱི་དད་པ་འཕེལ་བའི་གསོས་དང་། རང་ཉིད་ཚེ་རབས་ཀྱི་ཕྲེང་བར་རྗེས་
སུ་འཛིན་པའི་སྨོན་ལམ་གྱི་རྟེན་དུ་སྤེལ་བར་བྱའོ། །
དེ་ཡང་རྗེ་བཙུན་རིན་པོ་ཆེ་འདི་ཉིད་ཀྱིས་རིང་མོ་ཞིག་ནས་འུ་བུ་ཅག་གི་་་་
སེམས་ཅན་སྡུག་བསྔལ་མཐའ་ཡས་པས་གཙེས་པ་རྣམས་ལ་ཤས་མི་བཟོད་པའི་་་་
སྙིང་རྗེ་ཆེན་པོའི་གཞན་དབང་དུ་གྱུར་ཏེ་དང་པོ་བྱང་ཆུབ་མཆོག་ཏུ་ཐུགས་་་་་་
བསྐྱེད། བར་དུ་བསོད་ནམས་དང་ཡེ་ཤེས་ཀྱིས་བསྡུས་པའི་རྒྱལ་བའི་སྲས་ཀྱི་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྤྱོད་པ་རླབས་པོ་ཆེ་མཐའ་དག་ལ་ཞུམ་པ་མེད་པར་བརྩོན་འགྲུས་དྲག་པོས་་་་་་
བསླབས་ཏེ་བསྐལ་ཆེན་གྲངས་མེད་གསུམ་གྱི་ཡུན་དུ་ཚོགས་བསགས། མཐར་
རྫོགས་སྨིན་སྦྱངས་གསུམ་མཐར་ཕྱིན་ཏེ་བླ་ན་མེད་པའི་བྱང་ཆུབ་མཆོག་གི་་་་་་
བདུད་རྩིའི་གོ་འཕང་མངོན་དུ་མཛད་དེ་ཆོས་ཀྱི་སྐུ་ལས་ནམ་ཡང་གཡོ་བ་མེད་་་་
བཞིན་དུ་མ་དག་པའི་ཞིང་གི་སེམས་ཅན་རྣམས་འདུལ་བའི་ཆེད་དུ་ལ་ལ་་་་་་
མཁས་པ་དང་གྲུབ་པའི་སྐྱེས་བུ། ལ་ལར་རྒྱལ་པོ་དང་བློན་འབངས། ལ་ལར་
དགེ་སྦྱོང་དང་ཁྱིམ་པ། ཐ་ན་བྱ་དང་རི་དྭགས་ལ་སོགས་པ་སེམས་དང་ལྡན་པ་
དང༌། ལ་ལར་བཀྲེས་སྐོམ་གྱིས་ཉེན་པ་ལ་བཟའ་བཏུང་། ལ་ལར་ཕོངས་པའི་
སྡུག་བསྔལ་གྱིས་གདུང་བ་ལ་ནོར་རྫས། ལ་ལར་ཆུ་ཀླུང་སོགས་ཀྱི་འཇིགས་པས་
མནར་བ་ལ་གྲུ་ཟམ། ཐ་ན་མེ་ཆུ་རླུང་གསུམ་སོགས་སེམས་མེད་ཀྱི་བེམ་པོའི་རྣམ་
པ་སྣ་ཚོགས་པའི་སྒོ་ནས་གདུལ་བྱ་མཐའ་དག་གནས་སྐབས་དང་མཐར་ཐུག་གི་་་་
ཕན་བདེ་ལ་འགོད་པར་མཛད་དེ། སངས་རྒྱས་ཕལ་བོ་ཆེའི་མདོ་ལས། བྱང་ཆུབ་
རྒྱ་མཚོ་རབ་རྙེད་གྱུར་ནས་ཀྱང་། །སེམས་ཅན་རྒྱ་མཚོ་རབ་ཏུ་སྨིན་བྱའི་ཕྱིར། །
བྱང་ཆུབ་སེམས་བསྐྱེད་རྒྱ་མཚོ་སྟོན་མཛད་ཅིང༌། །མི་འགྲིབ་སྤྱོད་པ་རྒྱ་མཚོ་དུས་
ཀུན་སྟོན། །བདེ་གཤེགས་རྣམས་ཀྱི་རྣམ་འཕྲུལ་དེ་འདྲ་བོ། །ཞེས་དང་། སྡོང་བོ་
བཀོད་པའི་མདོ་ལས། དེ་དག་ཀུན་ཏུ་འཚོ་བའི་ཆོས་འཛིན་ཅིང་། །བླ་ན་ཡོད་
དང་བླ་ན་མེད་རྣམས་དང་། །རལ་བ་རིང་དང་གཞོན་ནུའི་བརྟུལ་ཞུགས་ཅན། །
དེ་དག་གི་ཡང་སློབ་དཔོན་འབྱུང་བ་ཡིན། །དེ་དག་དགོན་པར་ལྗོན་ཤིང་ཆེན་
པོར་འགྱུར། །སྨན་དང་རིན་ཆེན་མི་ཟད་གཏེར་རྣམས་དང༌། །ཡིད་བཞིན་ནོར་
བུ་འདོད་པ་འབྱིན་ཤིང་དང་། །ལམ་གོལ་འཁྱམ་པ་རྣམས་ལ་ལམ་སྟོན་འགྱུར། །
ཞེས་གསུངས་པ་ལྟར་རོ། །དེ་ལྟ་བས་ན་བདག་ཉིད་ཆེན་པོ་འདི་ལྟ་བུའི་སྐུའི་
སྐྱེས་པ་རབས་ཀྱི་གྲངས་དང་གོ་རིམ་ནི་ཡེ་ཤེས་གཟིགས་པ་དག་པའི་རྒྱལ་བ་ཁོ་་་
10



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནའི་མཁྱེན་པའི་ཡུལ་དུ་གྱུར་པ་ལས་ཚུར་མཐོང་གི་སྐྱེ་བོ་བདག་ལྟ་བུས་ནི་ཕྱོགས་
ཙམ་ཡང་བརྗོད་པར་ནུས་པ་མ་ཡིན་ནོ། །འོ་ན་ཇི་ལྟར་བསྙད་པར་བྱ་ཞེ་ན།
རིགས་པའི་དབང་ཕྱུག་གིས། གནས་གསུམ་པར་ནི་འཕོས་པ་ན། །ལུང་འདྲེན་པ་
ནི་མཁས་པའི་ལུགས། །ཞེས་གསུངས་པ་ལྟར་གཞལ་བྱའི་གནས་ཤིན་ཏུ་ལྐོག་
གྱུར་རྣམས་དཔྱད་པ་གསུམ་གྱིས་དག་པའི་ལུང་ཚད་མ་ཁོ་ན་ལ་བརྟེན་དགོས་་་་་
པས་ན། གནས་འདི་ཉིད་ཀྱང་དུས་གསུམ་གྱི་ཤེས་བྱའི་དངོས་པོ་ཐམས་ཅད་
ལག་མཐིལ་གྱི་རྫས་བཞིན་དུ་སྒྲིབ་པ་མེད་པར་གཟིགས་པ་རྗེ་བཙུན་བློ་བཟང་་་་་་
བསྟན་པ་རྒྱལ་མཚན་དཔལ་བཟང་པོའམ་གསང་བའི་མཚན་གྱི་རོལ་མོ་ནི་རོང་་་་་
ཆེན་བུདྡྷ་རྡོ་རྗེ་ཞེས་སྲིད་པ་དང་ཞི་བའི་ཁམས་ན་ཡོངས་སུ་གྲགས་པ་དེ་ཉིད་་་་་
ཀྱིས་མཛད་པའི་ཐུན་མོང་བའི་འཁྲུངས་རབས་དཔག་བསམ་ལྗོན་པ་དང༌། ཐུན་
མོང་མ་ཡིན་པའི་འཁྲུངས་རབས་རྟ་ལྗང་དབང་པོ་གཉིས་སུ་ཇི་ལྟར་སྩལ་བའི་་་་་
གསུང་ཚད་མར་གྱུར་པ་འདི་དག་ཁོ་ན་ལ་བརྟེན་ནས་བརྗོད་པར་བྱའོ། །དེ་ཡང་
འཁྲུངས་རབས་སོ་སོའི་རྟོགས་པ་བརྗོད་པ་ཞིབ་རྒྱས་ནི་བཤད་མ་ཐག་པའི་་་་་་
འཁྲུངས་རབས་དེ་དག་ལས་ཤེས་པར་བྱ་ཞིང་། འདིར་ནི་དོན་གྱི་སྙིང་པོ་ཙམ་
ཞིག་བསྡུས་པ་ཚིགས་སུ་བཅད་པ་འི་དབྱངས་ཀྱིས་བསྙད་པ་ནི་འདི་ལྟར་རོ། །
བློ་ཆེན་ཀུན་ཏུ་བཟང་པོའི་ཐུགས་བསྐྱེད་དང་། །ལྷུན་གྲུབ་རྒྱུན་མི་འཆད་
པའི་འཕྲིན་ལས་ཀྱིས། །བཤད་སྒྲུབ་བསྟན་པ་ཕྱོགས་མཐར་རྒྱས་མཛད་པ། །རྒྱལ་
བ་རྒྱ་མཚོའི་འདུས་ཞལ་མགོན་དེར་འདུད། །རླབས་ཆེན་ཐུགས་བསྐྱེད་དབང་
ཆེན་གསེར་གྱི་གཞིར། །སྐྱེ་རྒུའི་རེ་སྐོང་འཁྲུངས་རབས་དཔག་བསམ་ཤིང་། །
ལྷུན་གྲུབ་འཕྲིན་ལས་སྙེ་མ་གཡུར་ཟ་བ། །ཇི་སྙེད་འཁྲུངས་པའི་གྲངས་ཚད་སུ་
ཡིས་དཔོག །བདེ་ཆེན་ལྷན་ཅིག་སྐྱེས་པའི་ཡེ་ཤེས་ཀྱི། །སྒྱུ་འཕྲུལ་བརྟན་གཡོའི་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཀོད་པ་འབུམ་ཕྲག་གཟུགས། །ཞིང་ཁམས་རབ་འབྱམས་རྒྱ་མཚོའི་རྩིག་ངོས་སུ།།
ཤར་བའི་ངོ་མཚར་ཚིག་གིས་མཚོན་མི་ནུས། །ཤིན་ཏུ་ལྐོག་གྱུར་དུས་གསུམ་ཤེས་
བྱའི་ཁྱོན། །སྒྲིབ་མེད་ཡེ་ཤེས་སྤྱན་གྱིས་གཟིགས་པ་དེའི། །བདེན་གསུང་ཚངས་
པའི་ཐིག་གི་རྗེས་འབྲངས་ནས། །རྟོགས་བརྗོད་རི་མོའི་སྣང་བ་འགོད་ལ་སྤྲོ། །
ལས་དང་མོས་པ་ཐ་དད་གདུལ་བྱ་ཡི། །སྣ་ཚོགས་དབང་པོའི་རིམ་པ་ཇི་སྙེད་པ། །
མགོན་འདིའི་སྤྲུལ་བའི་རོལ་བའང་དེ་སྙེད་དེ། །ཀུན་ཀྱང་སྐྱེ་རྒུའི་ཡིད་ཀྱི་གསོས་
སྨན་ཉིད། ༡ རྒྱལ་བ་ཀུན་གྱི་དམིགས་མེད་སྙིང་རྗེའི་མདངས། །ཟླ་ཤེལ་ལྷུན་
པོར་གྲུབ་པ་མཚན་དཔེའི་སྐུ། །ཡིད་ལ་དྲན་པས་སྲིད་ཞིའི་གདུང་སེལ་བ། །
མཁའ་མཉམ་སྐུ་རྒུའི་མགོན་པོ་སྤྱན་རས་གཟིགས། །མ་འདྲིས་ཀུན་གྱི་མཛའ་
བའི་བཤེས་གྱུར་པ། །སྟོན་པ་བསླུ་མེད་འཇིག་རྟེན་དབང་ཕྱུག་དེའི། །ངོ་མཚར་
བཅུ་གཉིས་མཛད་པའི་སྒྱུ་འཕྲུལ་གྱིས། །འགྲོ་བ་སྒྲོལ་བའི་འཕྲིན་ལས་དཔག་
པར་དཀའ། །ཁྱད་པར་ཁོར་ཡུག་གངས་ཀྱིས་མཛེས་པ་ཡི། །པུར་རྒྱལ་བོད་ཀྱི་
འཛིན་མའི་གཞིར་གནས་པའི། །འགྲོ་འདིའི་བདེ་སྐྱིད་གསེར་གྱི་པདྨོའི་ཚལ། །
བཞད་པའི་མཛད་བཟང་ཉི་མ་འོད་དུ་འབར། ༢ སྐལ་བཟང་བསོད་ནམས་
ཤར་རིའི་ཕྲག་པ་ནས། །ཐུབ་ཆེན་རྒྱལ་བའི་ཉི་མ་ཤར་བའི་ཚེ། །རྣམ་གྲོལ་ཐར་
བ་མཆོག་གི་སར་གཤེགས་ནས། །འདུལ་བ་བསྡུ་མཛད་དགྲ་བཅོམ་ཉེ་བར་
འཁོར། །གང་གི་མཛད་བཟང་ཉི་མའི་འོད་ཟེར་གྱིས། །སྐྱེ་རྒུའི་ལེགས་བྱས་པདྨོ་
འབུམ་བཞད་པས། །ཐུབ་དབང་ཚད་མའི་སྐྱེས་བུའི་ཚངས་དབྱངས་ཀྱིས། །
འདུལ་འཛིན་བྱེ་བ་འབུམ་སྡེའི་མཆོག་ཏུ་བསྔགས། ༣ །ངོ་མཚར་བྱེ་བའི་གཏེར་
གྱུར་ཤམྦྷལ། །འོག་མིན་ས་ལ་སྤྱོད་པའི་ཞིང་མཆོག་དེར། །ཚེ་གཅིག་ཉིད་ལ་རྡོ་
རྗེའི་སྐུ་བརྙེས་པ། །ཆོས་རྒྱལ་སྔགས་འཆང་རྡོ་རྗེ་གཙུག་ཕུད་བྱོན། །མེ་ཏོག་ཀུན་
ཏུ་རྒྱས་པའི་དཔའ་བོ་དེས། །ཟླ་བས་བྱིན་གྱི་མན་ངག་ལ་བརྟེན་ནས། །ཨེ་ཝཾ་



རང་
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཐབས་ཤེས་ལམ་བཟང་མཐར་ཕྱིན་ཏེ། །ཟུང་འཇུག་གྲོང་ན་སྐྱིད་པའི་རྒྱང་གླུ་
ལེན། ༤ །སྔོན་དུས་ཆོས་ཀྱི་རྒྱལ་པོ་མ་ཆགས་པས། །ཟབ་རྒྱས་དམ་ཆོས་བདུད་
རྩི་འགྱེད་པའི་ཚེ། །ཆོས་བློན་ཆོས་རྒྱལ་རང་འདྲ་གཉིས་པ་ཞིག །བྱོན་པ་དེ་ལ་ཟླ་
མཛེས་ཞེས་སུ་གྲགས། །ཆགས་མེད་སྲས་པོ་ཚངས་པར་སྤྱོད་པ་དེས། །ལོ་གྲངས་
སོ་དགུར་ཏིང་འཛིན་བསྒོམས་པའི་མཐར། །འཚེ་བ་ཆོས་སུ་སྨྲ་བའི་མུ་སྟེགས་
ཚོགས། །ལྷར་བཅས་བཏུལ་ཏེ་གཏན་བདེའི་ས་ལ་བཀོད། ༥ །རྣ་བའི་བདུད་
རྩིར་གྱུར་པ་ཏམྦུ་རའི། །གདངས་དང་འགྲོགས་པ་ཟབ་རྒྱས་དམ་ཆོས་གླུས། །
འགྲོ་ཀུན་ཆོས་ལ་བཀྲི་བའི་རིག་བྱེད་མཁན། །བྲམ་ཟེ་དཔལ་འཛིན་ཡངས་པ་
ཅན་དུ་བྱོན། །དེ་ནི་བརྩེ་ལྡན་འཕགས་པས་རྗེས་བཟུང་ཞིང་། །གནོད་སྦྱིན་གང་
བ་བཟང་པོ་བྲན་གྱུར་པས། །མཁོ་དགུའི་དངོས་པོ་ཟད་མི་ཤེས་པ་ཡིས །བགྲང་
ཡས་སྐྱེ་བོའི་ཚོགས་རྣམས་ཚིམ་པར་མཛད། ༦ །ཐུབ་དབང་མཛེས་ཞལ་ཆུ་
འཛིན་གདེངས་ཀ་ལས། །ལེགས་འོངས་ཟབ་རྒྱས་ཆོས་ཀྱི་སྙིང་བོའི་བཅུད། །ཆོས་
འདུལ་བཤད་སྒྲུབ་གསེར་གྱི་རྒྱལ་མཚན་མཆོག །མི་ནུབ་སྲིད་རྩེར་བསྒྲེངས་
མཁས་ཡོན་ཏན་འོད། །གང་དེའི་མཁྱེན་རབ་ཉི་མའི་དཀྱིལ་འཁོར་ལས། །འོངས་
པའི་ལེགས་བཤད་འོད་རྣོན་འབུམ་ཕྲག་གིས། །འདུལ་བ་འབུམ་སྡེའི་དགོངས་
དོན་པདྨའི་ཚལ། །བཞད་པའི་གྲགས་སྙན་སྲིད་རྩེའི་ཁོངས་ལས་བརྒལ། ༧ །
སྤྱན་རས་གཟིགས་དབང་དད་པ་བརྟན་པོ་ཉིད། །སྲིན་ཡུལ་བྱོན་ནས་བཞེད་
དགུ་ལྷུན་གྲུབ་སྟེ། །བདུད་མོ་ཚར་བཅད་རྒྱལ་སྲིད་སྐྱོང་བའི་ཚེ། །ཆོས་བློན་
དགའ་བའི་ང་རོ་ཞེས་སུ་གྲགས། །མཁའ་ལ་རྒྱུ་སྐར་ཁྲོད་ན་ཟླ་བ་དང༌། །ས་ལ་
གསེར་རིའི་དབུས་ན་ལྷུན་པོ་བཞིན། །དྲེགས་ལྡན་བློན་པོ་ཀུན་གྱི་རྩེར་སོན་ཏེ། །
རྒྱལ་པོའི་དགོངས་པ་སྒྲུབ་པའི་གྲགས་པ་འབར། ༨ །བྱང་ཕྱོགས་ཁམ་བརྡའི་
རྒྱལ་པོའི་རྒྱལ་ཚབ་ཏུ། །དཔལ་གྲུབ་བསོད་ནམས་ཤུགས་ཀྱིས་དབང་བསྒྱུར་ཏེ།
13



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱ་ཆེན་གཏོང་བ་ཡངས་པའི་ཕྱག་བརྐྱངས་ནས། །མཆོད་དང་སྦྱིན་པས་བྱས་པ་
གཟོ་བར་མཛད། །དེ་ཡི་རྒྱུ་ཡིས་སྲིད་པ་གཞན་དག་ཏུ། །ཟས་གཙང་སྲས་པོ་དོན་
ཀུན་གྲུབ་པ་བཞིན། །འཛད་མེད་ནམ་མཁའ་མཛོད་ལ་དབང་འབྱོར་བའི། །
ལེགས་བྱས་བསྐལ་བའི་མཐར་ཡང་གཞིག་ཏུ་མེད། ༩ །མཆོག་གསུམ་རིན་ཆེན་
ཅོད་པན་མཛེས་ལྡན་པའི། །རིག་བྱེད་སྨྲ་བའི་བྲམ་ཟེ་རྒན་པོ་བ། །བསོད་ནམས་
མཐུ་དཔལ་ཡོངས་སུ་གྲུབ་པ་དེས། །ཁམ་བརྡའི་རྒྱལ་སྲིད་ཆོས་བཞིན་སྐྱོང་བའི་
ཚེ། །ལེགས་བྱས་ཤར་རིའི་ཕྲག་ནས་གློ་བུར་དུ། །རྒྱལ་སྲས་རྒྱུ་སྐར་བདག་པོ་ཤར་
བ་དེ། །རང་སྲིད་ནོར་བུའི་ཁྲི་ལ་དབང་བསྒྱུར་བས། །ལྷོ་བྱང་ཡུལ་ཀུན་བཀྲ་ཤིས་
སྣང་བས་ཁྱབ། ༡༠ །རྒྱ་ཆེན་ཚོགས་གཉིས་རིན་ཆེན་རྣམ་བཞིའི་རྡུལ། །ལྷུན་
པོར་བརྩེགས་པའི་ཁྱད་པར་འཕང་མཐོ་བ། །བསྔགས་འོས་ཡོན་ཏན་ཉི་ཟླའི་རྣ་
ཆ་ཅན། །དེ་ལ་དད་པའི་ལྷ་ཞེས་སྲིད་འདིར་གྲགས། །དེ་ཡི་བསོད་ནམས་ཤུགས་
ཀྱིས་ཡུལ་དུས་དེར། །མཆོག་གསུམ་བྱིན་རླབས་སྣང་བ་རབ་གསལ་ཞིང་། །ནད་
འཇོམས་སྨན་གྱི་ཆུ་མིག་རྡོལ་བ་སོགས། །ངོ་མཚར་གྲགས་པའི་བ་དན་མཁའ་ལ་
བསྒྲེངས། ༡༡ །འཇམ་དབྱངས་ཞི་ཁྲོའི་བྱིན་རླབས་ཉི་འོད་ཀྱིས། །ཉེ་བར་སྨིན་
པའི་རིམ་གཉིས་འདབ་བརྒྱ་བ། །རྣམ་བཞིའི་འཕྲིན་ལས་ཟིལ་མངར་འབུམ་
འཛག་པའི། །རྣལ་འབྱོར་དབང་ཕྱུག་སངས་རྒྱས་སྒོམ་པའི་ཞབས། །གང་གི་ལྷ་
སྔགས་རྡོ་རྗེའི་མཐུ་ནུས་ཀྱིས། །ནག་ཕྱོགས་བདུད་སྡེའི་དཔུང་ཚོགས་ཟིལ་མནན་
ཅིང་། །སྐལ་བཟང་གདུལ་བྱའི་རེ་བ་སྐོང་མཛད་པ། །རྭ་ཆེན་གཉིས་པར་གྱུར་
པའི་གཏམ་དེ་སྙན། ༡༢ །ལྷག་ལྷའི་བྱིན་རླབས་དྲི་མེད་ཟླ་བའི་གཟུགས། །
ཐུགས་གསང་ཤེལ་དཀར་རྩིག་ངོས་ཤར་བ་ལས། །མཆོག་ཐུན་དངོས་གྲུབ་འོད་
ཀྱི་སྣང་བ་ཡིས། །རྒུད་པའི་མུན་སེལ་བློ་གྲོས་གསལ་བ་སྟེ། །སྤྱན་རས་གཟིགས་
དང་གཤིན་རྗེའི་གཤེད་པོ་ཡི། །ལྷ་སྔགས་ཏིང་ངེ་འཛིན་ལ་དབང་འབྱོར་ཞིང༌། །
14



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱམས་ཆེན་གསེར་གྱི་གོ་ཆ་ཆེར་བགོས་པས། །རྣོན་པོའི་མཚོན་ཀྱང་མེ་ཏོག་ཕྲེང་
བར་གྱུར། ༡༣ །རྒྱལ་ཀུན་སྙིང་རྗེ་གཅིག་ཏུ་སྨན་པའི་མདངས། །དྲི་མེད་ཟླ་བའི་
ལང་ཚོར་སྨིན་པའི་གར། །པད་དཀར་འཆང་ཞབས་ནོར་བུའི་ཅོད་པན་གྱིས། །
སྤྱི་བོ་མཛེས་པ་ལྷའི་བུ་འོད་ཟེར་ཅན། །གང་དེའི་གཟུགས་སྐུ་ཡིད་འཕྲོག་རི་བོང་
ཅན། །ལེགས་གསུང་བསིལ་ཟེར་སྣང་བ་འབུམ་འཛག་པས། སྐལ་བཟང་བློ་གྲོས་
ཀུཎྜ་བཞད་བཞིན་དུ། །སུམ་རྩེན་ལྷ་ཡི་གནས་ན་དགྱེས་རྒུར་རོལ། ༡༤ །སྔོན་
བསགས་ལེགས་བྱས་ཁྱུང་གི་སྔོན་སྐྱེས་ཀྱིས། །མགོན་མེད་ཟས་སྦྱིན་ཉི་མ་གཉིས་
པ་ཞིག །རྗེ་རིགས་དབང་ཕྱོགས་ས་འཛིན་ཕྲག་པ་ནས། །ཉེ་བར་དྲངས་ལ་འོད་
དཔལ་ཞེས་སུ་གྲགས། །དེ་ཡི་བསོད་ནམས་འབྲས་བུ་སྨིན་པ་དང༌། །རྟ་སྐད་
དབྱངས་ལྡན་སྲས་ཀྱིས་བསྐུལ་བ་ལས། །ཟད་མི་ཤེས་པ་མཁོ་དགུའི་ལོངས་སྤྱོད་
ཀྱིས། །ཕོངས་པའི་སྐྱེ་བོ་མཐའ་དག་མགུ་བར་མཛད། ༡༥ །གྲུ་འཛིན་མགོན་
པོའི་འཕྲིན་ལས་ཉི་མའི་ཟེར། །གང་ཐུགས་པདྨ་གཞོན་ནུའི་དཔལ་གྱུར་པས། །
འཕགས་ནོར་བདུན་གྱི་སྦྲང་རྩིའི་བཅུད་འཇོ་བ། །ཡངས་པ་ཅན་གྱི་ཁྱིམ་བདག་
ཀུན་ཏུ་དགའ། །དེ་ནི་ཁ་སར་པཱ་ཎིའི་ལུང་བསྟན་བཞིན། །ཀུན་ཏུ་རྒྱུ་ཞིང་འགྲོ་
དོན་རླབས་ཆེན་མཛད། །དེ་ཡི་བྱམས་པའི་མཐུ་ཡིས་དེ་ཉིད་དུ། །མ་རུངས་
གདུག་པའི་སྦྲུལ་ཀྱང་འདུལ་བར་མཛད། ༡༦ །ཁོ་ར་ཁོར་ཡུག་འོད་ལྔའི་གུར་
ཁྱིམ་གྱིས། །མངོན་པར་མཛེས་པ་ཞིང་མཆོག་པོ་ཏ་ལར། །སྤྱན་རས་གཟིགས་
ལས་དངོས་སུ་ཆོས་གསན་ནས། །སིན་ཏུའི་རྒྱལ་པོའི་སྲས་མོ་མ་ཁོལ་ཞབས། །
ཆགས་དང་བྲལ་ཡང་ཆགས་པའི་སྒྱུ་འཕྲུལ་གྱིས། །སེངྒེ་སྒྲ་སོགས་རིགས་ཀྱི་སྲས་
བསྐྲུན་ཏེ། །གང་ལ་གང་འདུལ་དེ་ལ་དེར་སྟོན་པ། །ཆུ་ནང་ཟླ་བའི་གཟུགས་
བཞིན་འགོག་པ་མེད། ༡༧ །འཕགས་ཡུལ་པཎ་ཆེན་ཆོས་ཀྱི་གྲགས་པ་ཞེས། །
དངོས་སྟོབས་རིགས་པའི་དབང་ཕྱུག་ཆེན་པོ་དེའི། །ཐུགས་སྲས་གནས་ལྔ་
15



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟིགས་པའི་པཎྜི་ཏ། །གྲགས་པའི་འོད་ཟེར་ཕྱོགས་ཀུན་ཁྱབ་པ་བྱུང་། །དེ་ནི་
བདེ་ཆེན་བདག་པོ་ཧེ་རུ་ཀས། །མངོན་སུམ་རྗེས་བཟུང་ཟབ་ལམ་རིམ་གཉིས་ཀྱི། །
རྟོགས་པ་མཐར་ཕྱིན་ངོ་མཚར་རྫུ་འཕྲུལ་གྱིས། །མུ་སྟེགས་མཐའ་ཡས་བཏུལ་
ཞིང་ཆོས་ལ་བཙུད། ༡༨ །གཤིན་རྗེ་གཤེད་དང་ཀུ་རུ་ཀུ་ལེ་སོགས། །ལྷག་ལྷ་དུ་
མས་རྗེས་བཟུང་བྱིན་བརླབས་པས། །ཐུགས་རྒྱུད་རབ་ཏུ་ཞི་བའི་བཤེས་གཉེན་
མཆོག །གྲུབ་པའི་དབང་ཕྱུག་འཇིགས་མེད་གྲགས་པ་སྟེ། །འཛད་མེད་ནམ་
མཁའ་མཛོད་ལ་དབང་འབྱོར་བས། །མཆོད་དང་སྦྱིན་པའི་སྤྲིན་གྱིས་འཇིག་རྟེན་
བཀང་། །ལྷོ་ཕྱོགས་བདུད་རྩི་འབྱུང་གནས་གཙུག་ལག་ཁང་། །གནོད་སྦྱིན་ཁོ་ན་
ལས་ལ་བཀོལ་བས་གྲུབ། ༡༩ །གཤིན་རྗེ་མཐར་བྱེད་འཇམ་དཔལ་ཁྲོ་བོ་དང་། །
བདེ་ཆེན་རྒྱལ་པོ་ཧེ་རུ་ཀ་དཔལ་སོགས། །ལྷག་པའི་ལྷ་ཡི་རྣལ་འབྱོར་མཐར་སོན་
པ། །བརྟུལ་ཞུགས་གྲུབ་པའི་དཔའ་བོ་མ་ཧི་ལ། །བླ་མའི་མན་ངག་རབ་བརྟན་
གསེར་གྱི་གྲུ། །གུས་རྟག་བརྩོན་པའི་རླུང་གིས་བསྐྱོད་པ་ལས། །རིམ་གཉིས་རྒྱ་
མཚོ་ཆེན་པོའི་འཇིང་བརྒལ་ཏེ། །སྐུ་གསུམ་བདེ་ཆེན་གླིང་དུ་བདེ་བར་སོན།
༢༠ །གྲོང་ཁྱེར་ཆེན་པོ་ཝ་ར་ཎ་སི་ཞེས། །སྡེ་བཞིའི་དཔལ་གྱིས་མངོན་པར་ཕྱུག་
པ་དེར། །རྒྱལ་པོ་ཨུཏྤལ་རིགས་ཀྱི་ཆུ་གཏེར་ལས། །འདབ་མཛེས་བུ་མོ་མེ་ཏོག་
གསར་བ་འཁྲུངས། །དེ་ཚེ་བྲན་མོའི་དབྱེན་གྱི་ལྡེ་མིག་གིས། །ཁྱོ་ཤུག་ཤིན་ཏུ་
མཛའ་བ་སྒོ་ཡི་ལྕགས། །སོ་སོར་ཡང་ཡང་འབྱེད་པའི་མཚང་རིག་སྟེ། །འགྱུར་
མེད་མཐུན་པའི་རྩེ་དགའ་ཅི་ཡང་རྒྱས། ༢༡ །བརྩོན་འགྲུས་བ་དན་དཀར་པོ་
གཡོ་བ་ཡི། །རྣལ་འབྱོར་གསང་མཐའི་རིམ་གཉིས་ཏིང་འཛིན་གྱིས། །ཐེག་མཆོག་
ས་ལམ་ཆུ་གཏེར་འཇིང་བརྒལ་བས། །དོན་གཉིས་ལྷུན་གྲུབ་དམ་ཚིག་རྡོ་རྗེའི་
ཞབས། །དེ་ཡིས་གཡེལ་བ་མེད་པར་ལོ་དྲུག་ཏུ། །དགྱེས་པ་རྡོ་རྗེའི་ཏིང་འཛིན་
བསྒོམ་པ་ལས། །མཆོག་ཐུན་དངོས་གྲུབ་མཛོད་ཀྱི་སྒོ་ཕྱེ་སྟེ། །སྐལ་བཟང་གདུལ་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱའི་ཚོགས་རྣམས་ཚིམ་པར་མཛད། ༢༢ །ངག་དབང་མཁྱེན་གཏེར་ལྷ་མོས་
རྗེས་བཟུང་བས། །རིག་པའི་གནས་ལྔ་ཐོགས་པ་མེད་གཟིགས་པ། །ཆོས་རྒྱལ་
དགེ་དབང་རིགས་བཟང་སྐྱེད་ཚལ་དུ། །ཟླ་བའི་དབང་པོའི་ཨུ་དུམ་ཝ་ར་མཛེས། །
ཡབ་སྲས་མཁྱེན་རབ་ཟབ་ཡངས་ཆུ་གཏེར་ལས། །ཐུབ་པའི་སྐྱེས་རབས་དཔག་
བསམ་ཤིང་བསྐྲུན་ཏེ། །སྐལ་བཟང་བྱེ་བའི་བློ་གྲོས་མིག་ཕྱེ་བ། །ཨེ་མ་དབྱངས་
ཅན་རིག་པའི་ཁྱད་ཆོས་མཚར། ༢༣ །རིག་བྱེད་རིག་སྔགས་གྲུབ་པའི་ནུས་མཐུ་
ཡིས། །མི་བཟད་དྲུག་ཕྲེང་ལྡན་པའི་ཚོགས་བཏུལ་ཏེ། །འགྲོ་ཚོགས་ཟུག་རྔུའི་
གདུང་བ་རྒྱུན་བཅད་ནས། །དགའ་བདེའི་དཔལ་གྱིས་འཚོ་མཛད་དབང་ཆེན་སྡེ།།
ལུགས་གཉིས་ཟུང་འཇུག་བཀའ་ཁྲིམས་གསེར་འཁོར་གྱིས། །འཛམ་གླིང་ཡངས་
པའི་ཁྱོན་ལ་དབང་བསྒྱུར་ཏེ། །ཉི་མའི་གཉེན་དང་སྤྱན་རས་གཟིགས་དབང་གི །
སྣང་བརྙན་བྱེ་བས་འཇིག་རྟེན་འགེངས་པར་མཛད། ༢༤ །སྡེ་བཞིའི་དཔལ་
འབྱོར་རྒྱས་པའི་གྲོང་ཁྱེར་ན། །གཞུང་བཟང་ཕྱི་ཐག་རིང་བའི་གྲོགས་མཆེད་
ཟུང་། །མཛའ་གཅུགས་གསེར་གྱི་སྐུད་པས་སྦྲེལ་བའི་ཚེ། །དགེ་བ་བཟང་ཞེས་
གྲགས་པའི་རྔ་ཆེན་བརྡུང༌། །བློ་གཏད་ཐུབ་པའི་གྲོགས་མཆོག་ཁྱིམ་བདག་དེས། །
ཆོས་མཐུན་གཏམ་གྱིས་འགྲོ་རྣམས་ཆོས་ལ་བཀོད། །བྱང་སེམས་གཉིས་སྐྱེས་ཚུལ་
འཛིན་དེ་གཉིས་ཀྱིས། །རྗེ་ཁོལ་གཡོ་འཕྲུལ་ཅན་དག་ཕམ་པར་བྱས། ༢༥ །གྲུབ་
པའི་དབང་ཕྱུག་རིན་ཆེན་གྲགས་པ་ལས། །གཤིན་རྗེ་གཤེད་སོགས་དཀྱིལ་འཁོར་
བཅུ་གསུམ་གྱི། །དབང་ཐོབ་རིམ་གཉིས་རྩེ་གཅིག་བསྒོམ་པ་ལས། །རྟོགས་པ་
མཆོག་བརྙེས་ཡེ་ཤེས་བཤེས་གཉེན་ཞབས། །རྣམ་བཞིའི་འཕྲིན་ལས་འོད་རྣོན་
འབར་བའི་གཟིས། །སྐལ་ལྡན་གདུལ་བྱའི་པད་ཚལ་རྟག་སྐྱོང་བ། །གྲུབ་རྒུའི་
གཙུག་རྒྱན་ཉི་མ་གཞོན་ནུ་དེ། །བདེ་སྟོང་ནམ་མཁའི་དབྱིངས་ན་དགྱེས་རྒུར་
རྩེན། ༢༦ །ཐུགས་རྗེའི་གཏེར་ཆེན་འཇིག་རྟེན་དབང་ཕྱུག་གི །འཕྲིན་ལས་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འགོག་པ་མེད་པའི་འོད་དཀར་གྱིས། །དགེ་ལེགས་གོས་དཀར་ལེགས་བྱིན་གངས་
ལྗོངས་འདིར། །གཟུགས་དང་བློ་གྲོས་ཁྱད་འཕགས་བཟང་པོར་གྲགས། །རིགས་
བཟང་རིན་ཆེན་འབྱུང་གནས་ལས་འོངས་པའི། །སྐྱེ་རྒུའི་རེ་སྐོང་ས་དབང་ཡིད་
བཞིན་ནོར། །འཕྲིན་ལས་འོད་ཀྱི་རྩེ་དགའ་རྒོད་པ་དེ། །གངས་ཅན་སྐྱེ་རྒུའི་རལ་
བའི་རྒྱན་དུ་བཀོད། ༢༧ །གང་གི་གསང་གསུམ་ཡིད་འོད་ཟླ་བཞིན་མའི། །
རླབས་ཆེན་འཕྲིན་ལས་སྨིན་མའི་འཁྲི་ཤིང་འོད། །གངས་ཅན་འདོད་ལྡན་སྙིང་
གི་དཔྱིད་གྱུར་པ། །སྔ་རབས་བོད་ཀྱི་རྒྱལ་པོ་གནམ་ལྡེ་བཙུན། །འགྲོ་འདིའི་
བསོད་ནམས་དོ་ར་ཡངས་པོ་རུ། །ལེགས་སྨིན་ཀུན་བཟང་སེམས་ཀྱི་རྩ་བ་ཅན། །
དོན་གཉིས་འབྲས་བུའི་གཏེར་དུ་རྫོགས་པ་ཡི། །འཕྲིན་ལས་གྲིབ་མ་སྐྱེ་རྒུ་ཡོངས་
ལ་བསིལ། ༢༨ །དྲག་ཤུལ་དཔའ་བོའི་རྩལ་གྱིས་དགྲ་སྡེ་གཞོམ། །ཕྲ་མཛངས་
ཞིབ་མོའི་བློ་ཡིས་སྲིད་སྡེ་སྐྱོང་། །རྒྱལ་པོའི་བཞེད་རྒུ་སྒྲུབ་ལ་ཟླ་མེད་པ། །རྔོག་
བཙན་ཁྲི་གྲགས་སྙན་པའི་བ་དན་ཅན། །རྒྱལ་བློན་བསོད་ནམས་ཆུ་འཛིན་
གདེངས་ཀ་ལས། །བྱིན་ལྡན་མཆོག་གསུམ་རྟེན་གྱི་ཆར་བབས་ཏེ། །ཆགས་བྲལ་
ཞི་གྱུར་ཆོས་ཀྱི་དབུ་བརྙེས་པའི། །ལོ་རྒྱུས་ཚངས་པའི་དབྱངས་དེ་རྣ་བར་སྙན།
༢༩ །རུ་མཚོན་འཕྱུར་བ་དཔའ་བོའི་དཔུང་དང་བཅས། །དྲག་རྩལ་མཐུ་ནུས་
བཟློག་ཏུ་མེད་པ་ཡིས། །ཤ་ཟ་སྲིན་པོའི་གྲོང་ཡང་གཞོམ་ནུས་པ། །སོ་སྲུང་ལྡོང་
བཙན་ཁྲི་འདུལ་ཞེས་སུ་གྲགས། །ནམ་ཞིག་ཆོས་ཀྱི་རྒྱལ་པོ་སྤྱན་རས་གཟིགས། །
སྲོང་བཙན་སྒམ་པོའི་ཞལ་གྱི་མན་ངག་བཞིན། །འཇིག་རྟེན་དབང་ཕྱུག་ཏིང་
འཛིན་བཟླས་བརྗོད་ལ། །རྩེ་གཅིག་གཞོལ་བས་རྟོགས་པའི་འབྲས་བུ་སྨིན། ༣༠ །
སྤྱན་རས་གཟིགས་དབང་ཐུགས་རྗེའི་སྒྱུ་འཕྲུལ་ནི། །བརྟན་གཡོ་དུ་མའི་གར་
གྱིས་རྩེན་པའི་ཡུལ། །གངས་ཅན་ས་ཡི་ཐིག་ལེ་ཡར་ཀླུང་དུ། །རྔ་ཁྲིའི་རིགས་ལས་
18



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསལ་བའི་སྣང་བ་ཤར། །དེ་དང་ཁྲི་བཞིར་ཐབས་མཁས་རོལ་རྩེད་ཀྱིས། །
བསྟན་ལ་སྡང་བ་མཐའ་དག་ཟིལ་མནན་ཏེ། །མཁན་སློབ་ཉི་ཟླ་ཟུང་གཅིག་སྤྱན་
དྲངས་ནས། །བོད་ཡུལ་དམ་ཆོས་སྣང་བས་ཁྱབ་པར་མཛད། ༣༡ །སློབ་དཔོན་
ཡབ་ཡུམ་གཉིས་ཀྱིས་རྗེས་བཟུང་ནས། །ལྷག་པའི་ལྷ་མཆོག་གསུམ་གྱི་དབང་
བསྐུར་བ། །ཉམས་སུ་བཞེས་པས་རྟོགས་པ་མཆོག་བརྙེས་ཏེ། །བཀའ་སྲུང་བྲན་
དུ་འཁོལ་བ་བདུད་རྩི་འོད། །སྣང་སྲིད་ཟིལ་གྱིས་གནོན་པའི་དཔའ་བོ་དེས། །
མདོ་སྨད་ལྷ་འདྲེ་བཏུལ་ཞིང་སྲོག་སྙིང་ཕུལ། །མ་འོངས་སྐུ་ཕྲེང་རིམ་པར་བྱོན་པ་
ཡིས། །བསྟན་འགྲོའི་ལེགས་ཚོགས་སྤེལ་བའི་རྟེན་འབྲེལ་འགྲིག ༣༢ །རྒྱལ་པོའི་
སྲས་པོ་མུ་ཏིག་བཙན་པོ་ཡིས། །རྒྱ་ཧོར་འཇང་སོགས་དབང་དུ་བསྡུས་པའི་ཚེ། །
མི་ཉག་རྒྱལ་པོས་རང་གི་རྒྱལ་སྲིད་དང་། །རིགས་སྲས་ཨ་གུར་བཅས་པ་འབུལ་
བར་མཛད། །མཐུ་སྟོབས་དབང་ཕྱུག་གསང་བདག་གཉིས་པ་དེས། །རྒྱལ་པོའི་
བཞེད་པ་ལེགས་པར་བསྒྲུབས་པའི་མཐར། །རང་ཡུལ་བྱོན་ནས་ལྷ་ཁང་མང་
བཞེངས་ཏེ། །གསང་ཆེན་ཆོས་ཀྱི་བདུད་རྩི་འགྱེད་པར་མཛད། ༣༣ །ཡ་མནྟཀ་
འཇམ་དཔལ་རྡོ་རྗེ་དང༌། །བཛྲ་པཱ་ཎི་མཐུ་སྟོབས་དབང་ཕྱུག་གིས། །རྗེས་བཟུང་
རིག་སྔགས་གྲུབ་པའི་རྣལ་འབྱོར་བ། །ཡེ་ཤེས་དཔལ་པ་ལྷོ་རྒྱུད་ཡུལ་དུ་བྱོན། །ལྷོ་
བྲག་མཁར་ཆུར་སྒྲུབ་ལ་གཞོལ་བའི་ཚེ། །རྔ་ཡབ་མགོན་པོས་དངོས་སུ་དབང་
བསྐུར་ཏེ། །མདོ་སྨད་ཡུལ་འདིའི་གཏེར་ཆེན་བཅོ་བརྒྱད་ཀྱི། །བདག་པོར་མངའ་
གསོལ་གསང་བའི་ལུང་ཡང་བསྟན། ༣༤ །ན་ཚོད་དཀར་ཕྱོགས་ཟླ་མཛེས་ཆེས་
ཕྲ་ཡང་། །ཡོན་ཏན་འོད་དཀར་འགོག་མེད་སྤྲོ་བ་ནི། །སྐལ་བཟང་ཀུནྡའི་ཚལ་གྱི་
དཔལ་གྱུར་པ། །བློ་གསལ་བྱིས་པའི་ལེགས་མཛད་ངོ་མཚར་ཆེ། །ཇི་ལྟར་ཉི་མ་
གཞོན་ནུའི་འཛུམ་ཟེར་གྱིས། །ཡོངས་སྨིན་པདྨའི་སོ་ཕྲེང་རྒོད་པ་བཞིན། །གང་
འདུལ་གདུལ་བྱའི་སྐལ་བ་དང་འཚམས་པའི། །འཕགས་པའི་འཕྲིན་ལས་འཇུག་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ཟད་མི་ཤེས། ༣༥ །འཕགས་ཡུལ་པཎ་ཆེན་དཱི་པཾ་ཀ་ར་ཞེས། །འཛམ་གླིང་
བསྟན་པའི་ཉི་མ་ཆེན་པོ་དེ། །གང་གི་འཕྲིན་ལས་གསེར་གྱི་ཤིང་རྟ་ཡིས། །ལྗོངས་
འདིར་འདྲེན་མཛད་ཚུལ་ཁྲིམས་རྒྱལ་བའི་མཚན། །བདེ་ཆེན་ཆོས་སྐུའི་དབྱིངས་
སུ་འབྲོམ་རྗེ་དང་། །ཐ་མི་དད་པ་འཇིག་རྟེན་མིག་གཅིག་དེའི། །བཀའ་དྲིན་
ཐུགས་རྗེ་གསེར་གྱི་ཕུང་པོ་ནི། །བོད་ཡུལ་འགྲོ་བ་ཡོངས་ཀྱི་ཁུར་དུ་ལྕི། ༣༦ །ལྷ་
ཆོས་བདུན་ལྡན་ཇོ་བོ་བཀའ་གདམས་པའི། །ཐུགས་ཀྱི་ཉིང་ཁུར་ཟབ་གསང་
ཐིག་ལེའི་ཆོས། །ངོ་མཚར་རིན་ཆེན་བྱེ་བའི་གཏེར་མཛོད་ལ། །འདོད་རྒུར་
དབང་འབྱོར་སངས་རྒྱས་སྦས་པ་སྟེ། །དུ་མར་སྤྲོས་ཚེ་བྱེ་བ་མང་པོ་དང་། །
ཉམས་སུ་ལེན་ཚེ་ཐིག་ལེ་བཅུ་དྲུག་གྲགས། །རྩ་བ་ཟུང་འཇུག་ཐིག་ལེ་ཉག་གཅིག་
ཏུ། །དྲིལ་བའི་མན་ངག་ལག་མཐིལ་རྫས་བཞིན་སྟོན། ༣༧ །བརྟན་གཡོའི་
དངོས་ཀུན་ལྷན་སྐྱེས་བདེ་བ་ཆེར། །སྡོམ་མཛད་དཔའ་བོའི་དབང་ཕྱུག་ཧེ་རུ་
ཀའི། །སྨིན་གྲོལ་ལམ་གྱི་རྟོགས་པ་ཀློང་རྡོལ་བ། །གྲུབ་པའི་དབང་ཕྱུག་གཙང་བ་
རྒྱ་རས་ཞབས། །ཆགས་སྡང་རྨོངས་གསུམ་ཀུན་རྟོག་རྒྱུ་བའི་ནགས། །ལྷན་སྐྱེས་
བདེ་ཆེན་ཡེ་ཤེས་རྡོ་རྗེའི་མེས། །བསྲེག་པའི་སྒྱུ་འཕྲུལ་རོལ་བ་ངོ་མཚར་ཞེས། །སོ་
སོ་རང་རིག་རྟོགས་པས་ཅི་ཡང་ཚིམ། ༣༨ །འབྱུང་ཁམས་འཕེལ་ཟད་འཁྲུགས་
པ་ཚ་གྲང་ནད། །བལྟ་རེག་དྲི་བས་གཞལ་ཡང་མ་དགོས་པར། །མངོན་སུམ་
གཟིགས་ཏེ་གསོ་མཛད་ཕན་བདེའི་གཏེར། །དཀོན་མཆོག་རིན་ཆེན་འཚོ་བྱེད་
གཞོན་ནུ་དངོས། །སྤྱན་རས་གཟིགས་དང་རྗེ་བཙུན་སྒྲོལ་མ་སོགས། །ལྷག་པའི་
ལྷ་ཡིས་མངོན་སུམ་རྗེས་བཟུང་ཞིང་། །ནག་པོ་ཆེན་པོས་འཕྲིན་ལས་སྒྲུབ་མཛད་
པ། །དེ་ཡི་གྲགས་པ་སྤྲིན་གྱི་གླང་བོ་བཞིན། །ཞེས་པ་འདི་རྣམས་རྣམ་ཐར་དཔག་
བསམ་ཡོངས་འདུའི་ལྗོན་པ་ལས་འབྱུང་བའི་འཁྲུངས་རབས་ཐུན་མོང་བ་རྣམས་་
སོ། ༣༩ །བགྲང་ཡས་རྒྱལ་ཀུན་སྙིང་རྗེ་ཆེན་པོའི་འཕྲུལ། །གངས་རིའི་མདངས་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྡན་འཇིག་རྟེན་དབང་ཕྱུག་གི །བྱིན་རླབས་ཉི་མའི་འོད་ཀྱིས་ཉེར་བསྐྱངས་པའི།།
སུམ་རྩེན་ལྷའི་བུ་བློ་གྲོས་མཐའ་ཡས་པ། །གང་དེས་དགའ་བའི་འོད་ཀྱི་ཞིང་
ཁམས་སུ། །དེ་བཞིན་གཤེགས་པ་ཡེ་ཤེས་མཐའ་ཡས་དྲུང༌། །སར་གནས་རྒྱལ་
སྲས་བྱེ་བའི་ཐུགས་དམ་མཐིལ། །བྱང་ཆུབ་སེམས་བསྐྱེད་དམ་བཅའ་བདག་གིར་
བཞེས། ༤༠ །དབང་རྟུལ་ཅི་དགར་རྒྱུ་བའི་བརྟུལ་ཞུགས་ཀྱིས། །དབུལ་ཕོངས་
སྐྱེ་བོ་གྲངས་མེད་བརྩེ་བས་བསྐྱངས། །ནམ་ཞིག་ཀླུ་སྒྲུབ་ཞབས་ཀྱི་མན་ངག་
བཞིན། །རྟོགས་པས་རང་རྒྱུད་སྨིན་པའི་རྭ་ཅན་པ། །ལྟ་སྟངས་ཙམ་གྱིས་མ་
རུངས་འདུལ་མཛད་ཅིང་། །དྲི་ཆུ་རེག་པས་རིག་འཛིན་ས་ལ་བཀོད། །སྐལ་
བཟང་གདུལ་བྱའི་ཚོགས་རྣམས་སྨིན་མཛད་ནས། །སྐུ་ལུས་མ་སྤངས་མཁའ་སྤྱོད་
གནས་སུ་གཤེགས། ༤༡ ཟབ་ལམ་ཡེ་ཤེས་རྡོ་རྗེའི་མཚོན་རྣོན་གྱིས། །ཉེས་
བརྒྱའི་རྩ་བ་ཆགས་སོགས་ནང་གི་དགྲ །མ་ལུས་ཚར་བཅད་བདུད་བཞི་ལས་
རྒྱལ་བ། །གྲུབ་པའི་དབང་ཕྱུག་རྡོ་རྗེ་དྲིལ་བུ་ཞབས། །གང་གི་ཞལ་གྱི་བུམ་བཟང་
ལས་འོངས་པའི། །རྣལ་འབྱོར་གསང་མཐའི་མྱུར་ལམ་མཐར་ཐུག་པ། །སྨིན་གྲོལ་
རིམ་གཉིས་བདུད་རྩི་ལ་བརྟེན་ནས། །སྐལ་བཟང་དཔག་ཡས་རྡོ་རྗེའི་གྲོང་དུ་
བཞུད། ༤༢ །ཆོས་ཀུན་གདོད་ནས་བདེན་པས་སྟོང་བའི་གཤིས། །དག་པའི་
བརྟན་གཡོའི་འཁོར་ལོར་ཤར་བའི་མདངས། །ལྷན་སྐྱེས་བདེ་ཆེན་ངང་དུ་རོ་
གཅིག་པའི། །གོ་འཕང་མཆོག་བརྙེས་དཔའ་བོ་རྡོ་རྗེའི་ཞབས། །ཟབ་ཡངས་
ཐུགས་གསང་ཚངས་པའི་རལ་ཀླུང་ལས། །སྨིན་གྲོལ་གདམས་པ་ཡན་ལག་བརྒྱད་
ལྡན་རྒྱུན། །བགྲང་ཡས་སྐལ་བཟང་ཁྱབ་འཇུག་ཞབས་བསིལ་དུ། །སྦྲེང་བའི་སྐལ་
ལྡན་ཤིང་རྟའི་ཀླུང་དེ་མཚར། ༤༣ །ཟ་ཧོར་རིགས་བཟང་དཔག་བསམ་ལྗོན་པ་
ལས། །མངོན་མཐོའི་རྟེན་བཟང་མེ་ཏོག་འཛུམ་པའི་རྩེར། །དོན་གཉིས་འབྲས་
བ



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཟང་སྨིན་པའི་ངོ་མཚར་དཔལ། །སྲིད་ན་ཆེར་གྲགས་ཛྙཱ་ན་ཛ་ཡའི་མཚན། །
འབྲས་དུས་ལྷ་ལམ་རྒྱུ་སྐར་ཕྲེང་ཚོགས་དབུས། །ཟླ་གཞོན་དཀྱིལ་འཁོར་རྣམ་
པར་རྒྱས་པ་བཞིན། །གྲུབ་རིགས་བྱེ་བའི་དབུས་ན་རིམ་གཉིས་ཀྱི། །རྟོགས་པས་
མངོན་པར་མཐོ་བ་འདི་རྨད་བྱུང་། ༤༤ །གང་གི་དཔལ་གྱི་མགྲིན་པ་ལས་
འོངས་པའི། །བདེན་གཏམ་ཟབ་རྒྱས་ཆོས་ཀྱི་དབྱངས་སྙན་པོས། །འགྲོ་འདི་མ་
རིག་འཐུག་པོའི་གཉིད་དག་ལས། །མྱུར་དུ་སློང་མཛད་སྤྲུལ་བའི་ནེ་ཙོར་གྱུར། །
འགྲོ་ལ་གཅིག་ཏུ་བརྩེ་བ་སྙིང་རྗེའི་མདངས། །གཉིས་སྐྱེས་གཞོན་ནུར་ཤར་བ་
གང་དེ་ཡིས། །དྲང་སྲོང་ཚོགས་རྣམས་གང་ལ་གང་འདུལ་གྱི། །དམ་ཆོས་བདུད་
རྩིའི་བཅུད་ཀྱིས་ཚིམ་པར་མཛད། ༤༥ གྲུབ་རིགས་བྱེ་བའི་རྒྱལ་མཚན་མཛེས་
པའི་ཏོག །སྣང་སྲིད་ཟིལ་གནོན་པད་འབྱུང་ཡབ་ཡུམ་གྱིས། །རྗེས་བཟུང་དབང་
བསྐུར་འབྱུང་འགྱུར་གསང་བའི་གནས། །ལུང་སྟོན་མཛད་པ་དམ་ཚིག་རྡོ་རྗེའི་
སྡེ། །གང་གི་བྱིན་རླབས་བདུད་རྩི་ཞུན་མའི་བཅུད། །གཏན་འདུན་འཆི་བ་མེད་
པའི་དཔལ་སྟེར་བ། །སྐལ་བཟང་དད་གུས་བཻཌུར་ཡོལ་གོ་རུ། །གཡས་སུ་འཁྱིལ་
བའི་ངོ་མཚར་ཟད་མི་ཤེས། །འདི་རྣམས་གསང་བའི་རྣམ་ཐར་རྟ་ལྗང་དབང་བོ་
ལས་འབྱུང་བའི་འཁྲུངས་རབས་ཐུན་མོང་མ་ཡིན་པ་རྣམས་སོ། ༤༦ གངས་
ཅན་བསྟན་པའི་བདག་པོ་ཙོང་ཁ་པ། །དེ་ཡི་ལེགས་བཤད་རིན་ཆེན་སིལ་མ་
འབུམ། །བདག་གིར་མཛད་ནས་ཐུབ་བསྟན་སྤེལ་བ་ལ། །ཟླ་བྲལ་རོང་ཆེན་དགེ་
འདུན་རྒྱལ་མཚན་ཞབས། །གངས་ཅན་ཤར་ཕྱོགས་རྒྱ་བོད་སོ་མཚམས་སུ། །
བཤད་སྒྲུབ་གསེར་གྱི་རྒྱལ་མཚན་ཆེར་བསྒྲེངས་པས། །བསྟན་པ་ཕྱོགས་མཐར་
སྤེལ་བའི་དར་ཆེན་ཞེས། །གྲགས་པ་དོན་དང་ལྡན་པས་འཛམ་གླིང་ཁྱབ། ༤༧ །
ཡོངས་འཛིན་དུ་མའི་ཞལ་གྱི་པདྨོ་ལས། །ལེགས་འོངས་སྨིན་གྲོལ་གདམས་པའི་
22



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བདུད་རྩི་ཡིས། །སྤངས་རྟོགས་ལུས་སྟོབས་རྫོགས་པའི་དཔལ་ཡོན་ཅན། །འགྲོ་
བའི་མགོན་པོ་བསྟན་པ་རིན་ཆེན་ཞབས། །གང་གི་མཐུ་ནུས་གནམ་ལྕགས་ཐོག་
ཆེན་གྱིས། །ནག་ཕྱོགས་དགྲ་སྡེའི་བྲག་རི་ཕྱེར་འཐག་སྟེ། །ཟབ་གསང་ལེགས་
བཤད་དབྱར་སྐྱེས་རྔ་གསང་གིས། །སྐལ་བཟང་གཙུག་ཕུད་ཅན་རྣམས་ཚིམ་པར་
མཛད། ༤༨ །མཐུ་སྟོབས་ཞོ་འཐུང་རུས་པའི་རྩེ་བརྒྱ་ཡིས། །ནག་ཕྱོགས་བདུད་
སྡེའི་ལྷ་མིན་ཚར་བཅད་ནས། །ཟུང་འཇུག་ཕྱོགས་ལས་རྣམ་རྒྱལ་རྒྱལ་སྲིད་ལ། །
དབང་བསྒྱུར་བསྟན་པ་རབ་རྒྱས་འགྲོ་བའི་མགོན། །ཁྱོད་ཀྱི་གསང་གསུམ་རིན་
ཆེན་བང་མཛོད་ནས། །སྐལ་བཟང་བསོད་ནམས་གསེར་གྱི་ཤིང་རྟ་བརྒྱས། །བྱིན་
རླབས་རིན་ཆེན་ཅི་དགར་དྲངས་པ་ལས། །བདེ་སྐྱིད་ཟད་མི་ཤེས་པའི་དགའ་
སྟོན་རྒྱས། ༤༩ །རྒྱལ་ཀུན་སྙིང་རྗེའི་སྒྱུ་འཕྲུལ་ཟླ་ཤེལ་ཁམས། །ཐུབ་བསྟན་ཀུནྡ་
བཞད་པའི་གཉེན་གཅིག་པུ། །མཁས་བཙུན་བཟང་པོའི་སྣང་བ་འབུམ་སྤྲོ་བ། །
སྨྲ་བའི་ཟླ་བ་བློ་བཟང་འཇམ་དབྱངས་མཚན། །འགྲོ་འདིའི་ལུས་སེམས་གདུང་
བར་བྱེད་པ་ཡི། །མི་བཟད་སྡུག་བསྔལ་ཟུག་རྔུ་འབར་བའི་ཤུགས། །ཐུགས་རྗེ་
འཕྲིན་ལས་རབ་བསིལ་ཆར་རྒྱུན་གྱིས། །ཅིག་ཆར་གཞིལ་བའི་ངོ་མཚར་བསམ་
ལས་འདས། ༥༠ །དུས་གསུམ་སྒྲིབ་མེད་གཟིགས་པའི་ཡེ་ཤེས་དང་། །སྣང་སྲིད་
ཟིལ་གྱིས་གནོན་པའི་རྟོགས་པ་ཡིས། །བསྟན་འཛིན་བྱེ་བའི་དབུས་ན་མངོན་
མཐོ་བ། །རྗེ་བཙུན་བློ་བཟང་བསྟན་པའི་རྒྱལ་མཚན་ཞབས། ། སྐྱེ་རྒུའི་སྡུག་ཀུན་
ཚ་གདུང་སེལ་བ་ཡི། །འཕྲིན་ལས་གདུགས་དཀར་རྩིབས་སྟོང་རྫོགས་པ་དེས། །
ཡངས་པའི་འཇིག་རྟེན་ཁྱོན་ཀུན་ཁྱབ་པའི་ཚེ། །ས་གསུམ་མྱ་ངན་སེལ་བའི་ཆོ་ག་
རྫོགས། ༥༡ །རིང་ནས་གོམས་པའི་ཐུགས་བསྐྱེད་བཙོ་མའི་གསེར། །གཞན་ཕན་
བྱམས་བརྩེའི་རང་མདངས་འགྱུར་མེད་ཅིང༌། །དཔག་ཡས་ཡོན་ཏན་གཟི་འོད་
འབུམ་འཕྲོ་བ། །དགེ་འདུན་ཆོས་ཀྱི་དབང་ཕྱུག་འགྲོ་བའི་སྐྱབས། །ཚོགས་གཉིས་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གསེར་ལྡན་གཞི་ལས་འཁྲུངས་པ་ཡི། །མཚན་དཔེའི་ཡལ་འདབ་འབུམ་རྫོགས་
དཔག་བསམ་ཤིང༌། །ཆེས་ཆེར་སྙིགས་མར་སྤྱོད་པའི་གདུལ་བྱ་ཡི། །བསོད་
ནམས་རྫིང་བུའི་རྒྱན་དུ་འགྱུར་ནུས་མིན། ༥༢ །འགྲོ་ཀུན་དགའ་བསྐྱེད་འཕྲིན་
ལས་དཔག་བསམ་ཤིང་། །སྤངས་རྟོགས་འབྲས་བཟང་ཁྱད་ཆོས་ཀྱིས་འཕགས་པ།།
ཐུབ་བསྟན་ས་ཆེན་མཛེས་པའི་རྒྱན་གཅིག་པུ། །སྐྱེ་རྒུའི་ཕན་བདེ་སྤེལ་ལ་ཉི་མ་
བཞིན། །གང་གི་མཁྱེན་པ་ཟབ་ཡངས་ཆུ་གཏེར་ཆེ། །བྱམས་དང་སྙིང་རྗེའི་རིན་
ཆེན་བྱེ་བས་གཏམས། །ལྷུན་གྲུབ་འཕྲིན་ལས་རླབས་ཕྲེང་འབུམ་འཕྱུར་བ། །སྐལ་
བཟང་ཀླུ་དབང་བྱེ་བའི་དཔལ་དུ་གྲུབ། ༥༣ །ཐོས་བསམ་སྒོམ་པའི་རིན་ཆེན་
འབྱུང་གནས་སྤངས་རྟོགས་ཀླུང་བརྒྱ་སྡུད་པའི་གཞི། །མཁས་བཙུན་བཟང་པོའི་
ཡིད་བཞིན་དབང་རྒྱལ་སྐྱེ་རྒུའི་རེ་བ་སྐོང་བའི་དཔྱིད། །འཆད་རྩོད་རྩོམ་པའི་
ཉིན་བྱེད་འོད་ཀྱིས་མཁས་རྒུའི་དགྱེས་འཛུམ་པདྨོ་བཞད། །རིགས་བརྒྱའི་ཁྱབ་
བདག་བློ་བཟང་དཀོན་མཆོག་འཕྲིན་ལས་བསྟན་པ་རྒྱ་མཚོའི་སྡེ། །རྒྱལ་བ་ཀུན་
གྱི་མཁྱེན་བརྩེ་ནུས་གསུམ་གང་གི་ཐུགས་དང་དབྱེར་མེད་གནས། །མདོ་སྔགས་
ལེགས་བཤད་བྱེ་བ་འབུམ་སྡེ་འགག་མེད་གསུང་གི་གདངས་སུ་འགྱུ། །བརྗོད་
མེད་ལྷ་སྔགས་དཀྱིལ་འཁོར་རྒྱ་མཚོའི་བདག་པོའི་གཟུགས་སུ་མངོན་བཞེངས་་་་
པའི། །ཀུན་བཟང་འཕྲིན་ལས་འགོག་པ་མེད་པ་མཁའ་མཉམ་འགྲོ་བའི་ཕན་
བདེའི་གཞི། །བདེ་ཆེན་ཆོས་སྐུའི་དབྱིངས་ལས་གཡོ་མེད་ཀྱང༌། །སྤྲུལ་བའི་ཟློས་
གར་རྒྱ་མཚོའི་རྡུལ་སྙེད་ཀྱིས། །འགྲོ་དོན་ཉི་ཟླའི་འགྲོས་བཞིན་ཆད་མེད་དུ། །
མཛད་པའི་ངོ་མཚར་སྨྲ་བསམ་ཡུལ་ལས་འདས། །དེ་ཕྱིར་རྒྱལ་བ་རྒྱ་མཚོའི་
མགྲིན་གཅིག་ཏུ། །དབྱངས་ཀྱི་ཡན་ལག་རྒྱ་མཚོའི་རྡུལ་སྙེད་ཀྱིས། །སྐལ་བཟང་
གདུལ་བྱ་རྒྱ་མཚོའི་མོས་པ་བཞིན། །བགྲང་ཡས་བསྐལ་བ་རྒྱ་མཚོར་བརྗོད་མི་
ནུས། །འདིར་ནི་འཁྲུངས་རབས་གསུམ་ལྷག་བཅུ་ཕྲག་ལྔའི། །རྟོགས་བརྗོད་སྙིང་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པོ་ཙིནྟ་མ་ཎིའི་ཕྲེང་། །དབྱངས་ཅན་ངག་ཚིག་གསེར་གྱི་སྲད་བུ་ལ། །བསྟར་འདི་
སྐལ་བཟང་སྐྱེ་བོའི་རྒྱན་དུ་སྤེལ། །དེ་ཡི་བསོད་ནམས་དཔག་བསམ་ལྗོན་པའི་
འབྲས། །མི་མཐུན་རྐྱེན་གྱིས་རུལ་བར་མ་གྱུར་པ། །སྲིད་པར་རིང་དུ་འཁྱམས་པ་
མཁའ་མཉམ་འགྲོའི། །སྡུག་ཀུན་ནད་སེལ་སྨན་དུ་འགྱུར་བར་སྨོན། །དེ་ལྟར་ན་
གོང་དུ་བཤད་པའི་སྐུ་ཕྲེང་དེ་དག་ལས་འགའ་ཞིག་རིམ་པར་བྱོན་པ་དང༌། ལ་
ལ་དུས་མཚུངས་སུ་བྱོན་པ་དང་། འགའ་ཞིག་སྐྱེས་བུ་དམ་པ་གཞན་དང་གཞན་
དག་གི་འཁྲུངས་རབས་རྣམས་སུ་འབྱུང་བ་ཇི་ལྟར་ཡིན་ཞེ་ན། དེ་དག་ལ་འགལ་
བ་གཏན་ནས་ཡོད་པ་མ་ཡིན་ཏེ། དབུ་མ་ལ་འཇུག་པ་ལས། རང་གི་ལུས་ལ་ལུས་
རྣམས་ཀུན་ནས་སྟོན་པར་བྱེད་པའང་ཡིན། །ཞེས་སོགས་དང་། དེའི་ཐད་ཀྱི་
རང་འགྲེལ་ལས། ལུས་བརྒྱ་ཀུན་ཏུ་སྟོན་པ་དང༌། །ལུས་རེ་རེ་ཡང་འཁོར་བྱང་
ཆུབ་སེམས་དཔའ་བརྒྱ་བརྒྱ་དང་ལྡན་པར་ཀུན་ཏུ་སྟོན་ཏོ། །ཞེས་གསུངས་པ་
ལྟར། བྱང་སེམས་ས་དང་པོ་བས་དུས་གཅིག་ལ་སྤྲུལ་བ་བརྒྱ་དང༌། ས་གཉིས་པ་
བས་སྟོང་དང་། ས་གསུམ་པ་ནས་འབུམ་ཕྲག་འགྱེད་ནུས་པར་བཤད་ན། བླ་མ་
རྡོ་རྗེ་འཆང་འདི་ལྟ་བུས་དུས་མཚུངས་སུ་སྤྲུལ་བ་མཐའ་ཡས་པ་སྤྲུལ་བ་ཅི་ལ་་་་་
འགལ། དེའི་ཕྱིར་ན་རྒྱུད་བླ་མ་ལས། ཇི་ལྟར་ཉི་མའི་དཀྱིལ་འཁོར་གྱི། །འོད་
ཟེར་དཔག་ཏུ་མེད་འདྲེས་ཤིང༌། །རྟག་ཏུ་བྱ་བ་ཀུན་ལ་འཇུག །འཇིག་རྟེན་ལ་
ཡང་སྣང་བར་བྱེད། །དེ་བཞིན་ཟག་མེད་དབྱིངས་ན་ཡང་། །སངས་རྒྱས་དཔག་
ཏུ་མེད་འདྲེས་ཤིང༌། །མཛད་པ་གཅིག་ནི་མཛད་པ་ལ། །ཞེས་སོགས་གསུངས་པ་
ལྟར། །སྤྲོས་བྲལ་ཆོས་སྐུའི་དབྱིངས་ན་དུས་གསུམ་གྱི་སངས་རྒྱས་ཐམས་ཅད་
དབྱེར་མེད་དུ་འདྲེས་པའི་ཚུལ་གྱིས་བཞུགས་པས་ན་ང་དང་ཁྱོད་ཅེས་སོ་སོར་་་་
འབྱེད་བྱེད་ཀྱིས་རྒྱུད་ཐ་དད་པར་འབྱེད་རྒྱུ་ཡོད་པ་མ་ཡིན་ནོ། །འོན་ཀྱང་ནམ་
མཁའི་དབྱིངས་ལས་སྤྲིན་ཆེ་ཆུང་སྣ་ཚོགས་པ་དང༌། ཁ་དོག་སྣ་ཚོགས་པ་གློ་བུར་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དུ་རྡོལ་བ་བཞིན་སྔོན་གྱི་ཐུགས་བསྐྱེད་སྨོན་ལམ་དང༌། གདུལ་བྱ་སོ་སོའི་བསོད་
ནམས་ཀྱི་དབང་གིས། རིགས་རུས་དང་། མཛད་པ་དང་འཁོར་དང་སྐུ་ཚེའི་ཚད་
ལ་སོགས་པ་མི་འདྲ་བར་བསྟན་པ་ཙམ་གྱིས་སོ་སོར་འབྱེད་མི་ནུས་པ་མ་ཟད་དེ་་་
ནི་བསམ་གྱིས་མི་ཁྱབ་པའི་གནས་མཐར་ཐུག་ཏུ་གསུངས་པས་བློ་དང་ལྡན་པ་་་་
རྣམས་ཀྱིས་ཚུལ་འདི་དག་ལ་བརྟེན་ནས་ཕྱོགས་བཅུའི་རྒྱལ་བ་ཐམས་ཅད་དང་། །
འཕགས་བོད་ཀྱི་པཎ་གྲུབ་ལ་སོགས་པ་ཐམས་ཅད་ཐུགས་རྒྱུད་གཅིག་དང་། དེ་ ་
ཐམས་ཅད་རང་ཅག་རྣམས་ཀྱི་མགོན་པོ་རྗེ་བཙུན་བླ་མ་རྡོ་རྗེ་འཆང་འདི་ལྟ་བུའི་
སྐུའི་རྣམ་རོལ་ཁོ་ན་ཡིན་པར་ངེས་པའི་དད་གུས་རྣམ་པར་དག་པ་སྤྱོད་པ་ལ་རྩེ་་་
གཅིག་ཏུ་འབད་པར་བྱའོ། །
སྨྲས་པ། བགྲང་ཡས་བསྐལ་བའི་སྔོན་ནས་ཐུགས་བསྐྱེད་གཏིང་མཐའ་
དཔག་དཀའ་རྒྱ་མཚོ་ཆེ། །རྒྱ་ཆེན་ཕྱིན་དྲུག་བསྡུ་བ་བཞི་སོགས་སྤྱོད་མཆོག་རི་
བོས་བསྲུབས་པ་ལས། །སྟོབས་དང་མི་འཇིགས་ཡོན་ཏན་ལྷུན་རྫོགས་འོད་ཀྱི་
སྣང་གཟི་འབར་བའི་ཉི། །སྐལ་བཟང་བསོད་ནམས་མཁའ་ལ་རྒྱུ་བས་བཤད་
སྒྲུབ་པདྨོའི་ཚལ་བརྒྱ་བཞད། །སྲིད་དང་ཞི་བའི་རྒུད་པ་ཀུན་སྤངས་ནས། །རྟག་
བརྟན་གཡུང་དྲུང་རྡོ་རྗེའི་སྐུ་བརྙེས་ཀྱང་། །ཞི་ལ་མི་གཞོལ་ཞིང་ཁམས་རབ་
འབྱམས་སུ། །སྒྱུ་འཕྲུལ་གར་གྱིས་རོལ་འདིར་དད་པར་བྱོས། །འཆད་རྩོད་རྩོམ་
པའི་རྩིབས་སྟོང་རྫོགས་པ་ཡི། །གསེར་གྱི་འཁོར་ལོ་ཐུབ་བསྟན་མཁའ་ལ་
འཕགས། །རྣམ་དག་ཐོས་བསམ་སྒོམ་པ་འོ་མའི་མཚོ། །སྤངས་རྟོགས་ཡིད་བཞིན་
ནོར་བུའི་གཏེར་དུ་གྲུབ། །ཆོས་དབྱིངས་རྡོ་རྗེ་བཙུན་མོར་རྗེས་ཆགས་པས། །
ལྷན་སྐྱེས་བདེ་ཆེན་གཞོན་ནུའི་ལང་ཚོ་རྫོགས། །གཞན་ཕན་ཐབས་མཁས་འཕྲིན་
ལས་རྣམ་པ་བཞིའི། །བློན་པོ་རིན་ཆེན་སྐྱེ་རྒུའི་ཕན་བདེའི་གཞི། །ཞི་ལྷག་ཏིང་
འཛིན་རྩལ་རྫོགས་གླང་པོ་ཡི། །གོམ་སྟབས་གཅིག་གིས་ས་ལམ་ཡུད་ཀྱིས་བགྲོད། །
26



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྫུ་འཕྲུལ་རྐང་བ་བཞི་ལྡན་ཅང་ཤེས་རྟས། །སྲིད་པ་ཡ་ངའི་ཐང་ཆེན་ཕ་མཐའ་
བརྒལ། །རབ་འབྱམས་གསུང་རབ་ཆོས་མཛོད་བྱེ་བ་འབུམ། །སྲུང་དང་སྤེལ་བ་
ཁྱིམ་བདག་རིན་ཆེན་བརྗིད། །གསང་གསུམ་ཡོན་ཏན་རིན་ཆེན་སྣ་བདུན་ལ། །
དབང་འབྱོར་ཆོས་ཀྱི་རྒྱལ་བོ་སྐྱེ་དགུའི་མགོན། །ངོ་མཚར་ཆོས་ཀྱི་སྲིད་ལ་དབང་
བསྒྱུར་རིན་ཆེན་བདུན་དང་ལྡན་པ་ནི། །ངོ་མཚར་གཏམ་གྱི་གླེང་གཞི་ཡིན་ཏེ་
ཚུལ་བཞིན་བརྗོད་པ་རིན་ཆེན་ཕྲེང༌། །ངོ་མཚར་དབྱངས་ཅན་རྒྱུད་མངས་
གདངས་ལྡན་བཅད་ལྷུག་སྤེལ་མའི་སྲད་བུ་ལ། །ངོ་མཚར་བློ་གྲོས་སོར་མོས་
བརྒྱུས་འདི་སྐལ་བཟང་མགུལ་བའི་རྒྱན་དུ་བཞེས། །ཞེས་རིགས་དང་དཀྱིལ་
འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་པ་རྒྱ་མཚོ་་་
དཔལ་བཟང་པོའི་རྣམ་པར་ཐར་བ་ངོ་མཚར་རྩིབས་སྟོང་བཀྲ་བའི་གསེར་གྱི་་་་་
འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་ཐོག་མར་གླེང་བསླངས་པ་དང་་་
སྔོན་གྱི་འཁྲུངས་རབས་མདོར་བསྡུས་བརྗོད་པ་སོགས་ངོ་མཚར་བའི་རྩིབས་་་་་་
རྣམས་མཛེས་པར་བྱེད་པའི་མུ་ཁྱུད་དེ་དང་པོའོ། །
༢. ཐོག་མར་སྐུ་བལྟམས་ཏེ་འཇིག་རྟེན་དགེ་ལེགས་སུ་
བྱེད་པའི་ཉི་མ་དང་པོར་ཤར་བའི་ཚུལ།
ཟླ་བ་ནོར་བུའི་མདངས་དང་བཅུ་དྲུག་ཉམས། །མཚན་དཔེའི་མཛེས་སྡུག་
ཕན་ཚུན་འགྲན་པ་ཡིས། །སྐྱེ་རྒུའི་ཡིད་འཕྲོག་སྒྱུ་མའི་ན་ཆུང་མ། །ཡིད་བཞིན་
འཁོར་ལོས་ཚེ་དཔལ་བདུད་རྩིས་སྐྱོངས། །ད་ནི་སྐྱེ་རྒུའི་དཔུང་གཉེན་ཆེན་པོ་
སྐྱབས་མཆོག་དམ་པ་ཉིད་ཀྱི་སྐུ་ཚེ་འདིའི་རྣམ་པར་ཐར་བ་བརྗོད་པར་བྱ་བ་ལ། །
གང་དུ་སྐྱེ་བའི་ཟློས་གར་བསྒྱུར་བའི་ཡུལ་ནི། འཇམ་དཔལ་རྩ་རྒྱུད་ལས། ལྷ་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལྡན་ཡུལ་ཞེས་བྱ་བ་ཡི། །གངས་ཅན་རི་ཡི་ནང་གནས་པ། །ཞེས་སོགས་དང་།
བཀའ་གདམས་གླེགས་བམ་ལས། ཤར་རྡོ་རྗེ་གདན་གྱི་བྱང་ཕྱོགས་ན། །གནས་
པུར་རྒྱལ་བོད་ཅེས་བྱ་བ་ཡོད། །ཅེས་འཕགས་མཆོག་ཕྱག་ན་པདྨའི་འདུལ་ཞིང་
ཁ་བ་ཅན་གྱི་རྒྱལ་ཁམས་སྤྱིའི་ཁྱད་པར་བསྟན་པ་དང་། གངས་དཀར་པོ་ཤེལ་གྱི་
མཆོད་རྟེན་ཡོད། །མཚོ་དམའ་མོ་གཡུ་ཡི་མཎྜལ་ཡོད། །ཅེས་ཐུབ་བསྟན་ཉལ་
འགྲོའི་རྒྱུན་བཟང་གང་ལས་འབབ་པའི་ཁུངས་དང་། གང་དུ་འཁྱིལ་བའི་གནས་
ཀྱི་རྟེན་འབྱུང་དུ་རྨ་རྒྱལ་གྱི་གངས་རི་དང༌། ཁྲི་གཤོག་རྒྱལ་མོའི་མཚོ་གཉིས་ཀྱིས་
གཙོས་མདོ་ཁམས་སྨད་ཀྱི་ཡུལ་གྲུ་སྤྱི་དང༌། ཁྱད་པར་དུ། ས་རྩེ་བརྒྱད་ལུང་བ་
ཕྱོགས་སུ་གྱེས། །ཀྱེ་འཁོར་ལོ་རྩིབས་བརྒྱད་ཕུབ་པ་འདྲ། །མི་ཁྱོད་ཀྱིས་མི་མཐུན་
གཅོད་པའི་རྟགས། །ཞེས་ཤ་བོ་རུ་རྩེ། མཛོ་མོ་ནུ་རྩེ། བྱ་དུར་རྒོད་རྩེ་སོགས་རྩེ་
བརྒྱུད་ཀྱི་ལུང་བ་ཕྱོགས་སོ་སོར་གྱེས་པ་བཀྲ་ཤིས་རྟགས་ཀྱི་ནང་ཚན་འཁོར་ལོ་་་་
རྩིབས་བརྒྱད་དང་ཆོས་མཚུངས་པ་མི་མཐུན་གཡུལ་ལས་རྒྱལ་བའི་མཚོན་བྱེད་དུ་
གསལ་བར་ལུང་བསྟན་པ་བཞིན། མཚོ་སྔོན་ལྷོ་རྒྱུད་རྩེ་གཞུང་གི་སའི་ཆ་ཤ་བོ་རུ་
རྩེའམ་ཡོངས་གྲགས་ ཤ་བོ་རི་མཆོར་དུ་གྲགས་པའི་ཉེ་འདབས། གཉན་ཆེན་པོ་
གྱི་ལིང་གི་ལྷ་ཞོལ་ཇི་གིན་ལྷ་མོའི་བླ་མཚོ་དང་ཁད་ཉེ་བ། ཀུན་མཁྱེན་ཆེན་པོ་
འཇམ་དབྱངས་བཞད་པའི་རྡོ་རྗེ་དབུས་ལྗོངས་ནས་མདོ་སྨད་དུ་གདན་དྲངས་་་་
པའི་ཚེ་ཐོག་མར་བཞུགས་སྒར་བཏབ་པའི་གནས་ཡུལ་སྐད་ལ་དང་པོའི་མདོ་་་་
ཞེས་འབོད་པའི་སྤང་ལྗོངས། དགེ་བཅུའི་ལང་ཚོས་དྲེགས་པའི་ནོར་འཛིན་གྱི་
ཐིག་ལེ་དེ་ཉིད་ཡིན་ལ། གང་དུ་འཁྲུངས་པའི་ཁྱིམ་གཞིས་ནི། སའི་དབང་ཕྱུག་
དམ་པ་ཇུན་ཝང་གི་མངའ་འབངས་མདའ་བཅུ་གཅིག་ཏུ་གྲགས་པའི་ནང་ཚན།
ཧོ་ཤོས་ཙང་གི་བསྟན་སྐྱོང་དུ་འབོད་པའི་རུ་ཤོག་ཆོ་ཧོར་ཁ་གསུམ་གྱི་སྡེ་ཁྲོད་དུ།
ལཱ་ཁ་ཏཱ་ལའི་ཧུ་ཐོག་ཐུ་ངག་དབང་མཁས་བཙུན་སྙན་གྲགས་ཀྱི་ཚ་རྒྱུད། ཀུན་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཁྱེན་འཇམ་དབྱངས་བཞད་སྤྲུལ་བློ་བཟང་ཐུབ་བསྟན་འཇིགས་མེད་རྒྱ་མཚོའི་
སྐུ་ཚར་གཏོགས་པ། རེབ་ཀོང་ཤ་སྦྲང་ནེ་གུ་ཚང་ལས་ཆད་པའི་མི་ཁྱིམ་ཧ་ཅང་
ཕྱུག་པ་དང་དབུལ་བའི་མཐའ་གཉིས་དང་བྲལ་བ། དགེ་སློང་བློ་གསལ་དང་།
འཇམ་དཔལ་མིང་སྲིང་རྣམས་ལྷན་ཅིག་སྡོད་པའི་ཁྱིམ་ཆུང་ཞིག་གོ །དགེ་སློང་
དེ་གཉིས་ཀྱི་སྲིང་མོ་ཇོ་མོ་ཐར་ཞེས་པ་རྗེ་འདིའི་མ་ཡུམ་སྟེ། མཆོག་གསུམ་རིན་
པོ་ཆེར་དད་གུས་འགྱུར་བ་མེད་པས་རྒྱུན་པར་གསོལ་འདེབས་ལ་བརྩོན་པ།
ལྷག་པའི་ལྷ་དུ་མའི་གཟུངས་སྔགས་ཀྱི་བཟླས་བརྗོད་གྲངས་མང་སོང་བ། དབུལ་
སྤྲང་ཉམ་ཐག་རྣམས་ལ་སྙིང་བརྩེ་བ་སོགས་བུད་མེད་རང་དགའ་བའི་སྤྱོད་ཚུལ་་་
ལས་འདས་པ་ཞིག་ཡིན་པར་ཐོས། ཡུམ་ཁྱིམ་སོ་བཟུང་བ་ཞིག་མིན་སྟབས་ཡབ་
སུ་ཡིན་གྱི་ངེས་པ་དཀའ་བར་སྣང་ཡང་། ཡུལ་མི་རྣམས་ཀྱི་ངག་སྒྲོས་དང་གཏེར་
ལུང་འགའ་ཞིག་ལ་དཔག་ན་གཏེར་སྟོན་སྔགས་འཆང་བདེ་ཆེན་རྡོ་རྗེས་ཟུར་་་་
མོའི་ཚུལ་དུ་བདག་གིར་བཞེས་པ་ལས་རྗེ་བླ་མ་འདི་ཉིད་འཁྲུངས་པར་མངོན།
རིགས་རུས་ཀྱི་ཁུངས་ནི་སྡེ་དགེའི་སྲིད་སྐྱོང་གོང་མ་ཞིག་གི་རིང་ལ་ཨ་བོ་འབིན་་་་
སྐྱ་ལྔ་ཞེས་དཔའ་མཛངས་རྟུལ་ཕོད་ཀྱི་གྲགས་པས་གཞན་སྡེ་ཟིལ་གྱིས་གནོན་པ་
སྤུན་ལྔ་བྱུང་བ་རྣམས་ཀྱིས་སྡེ་དགེའི་ཆབ་སྲིད་ལ་ཕན་གྲོགས་ཆེ་ངེས་བྱས་པས་སྡེ་
དགེའི་བླ་མ་ཆེན་པོ་ཐུགས་མཉེས་ཏེ། བན་སྐྱ་ལྔའི་རིགས་རྒྱུད་ལ་སླན་ཆད་ཁྲལ་
འུ་ལག་མེད་པར་ཅི་འདོད་དུ་གནས་ཆོག་པའི་བདག་རྐྱེན་སྩལ། དེ་ལྔའི་ནང་གི་
ཆེ་ཤོས་ཀྱི་བརྒྱུད་པར་ཨ་བོ་ནོར་ཚེ་ཟེར་བའི་མི་དྲག་འབྱོར་ལྡན་ཞིག་བྱུང་།།
དེའི་བུ་བཀྲ་བ་དང་། སྔོ་ཕྲུག་ཟེར་བ་གཉིས་དང་། ཕྱི་མ་ལའང་བུ་སྤུན་གཉིས་
བྱུང་བ་ལས་ཆེ་ཤོས་རྟ་མགྲིན་མགོན་པོ་ཞེས་པ་གཏེར་སྟོན་རིག་འཛིན་ཆེན་པོའི་་
ཡབ་ཡིན་པར་གླེང་། གྲུབ་པའི་དབང་ཕྱུག་ཆེན་པོ་འདི་ཉིད་ཁམས་རི་བོ་ཆེ་དང་
ཉེ་བ་ལུང་བཟང་སྟོད་ཅེས་པའི་གྲོང་དུ་གོང་སྨོས་ཀྱི་ཡབ་དེ་དང་། ཨ་ཚབ་
བ
29



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒྲི
བཟའ་བྲོ་དགའ་ཟེར་བ་གཉིས་ཀྱི་སྲས་སུ་མེ་འབྲུག( སྤྱི་ལོ༡༧༩༦) ལོར་སྐུ་་་་་་་
བལྟམས། སྐུ་ན་ཕྲ་མོའི་དུས་ནས་བཟུང་ཨོ་ཊི་ཡ་ནའི་རིག་འཛིན་ཆེན་པོ་དངོས་
ཉམས་རྨི་ལམ་ཅི་རིགས་པར་ཞལ་གཟིགས་ཤིང་ལུང་བསྟན་མང་དུ་མཛད། ཕྱག་
ཚའི་རྟོགས་ལྡན་འཇིགས་མེད་ཆོས་དབྱིངས་རང་གྲོལ་དང་། ལྷུན་གྲུབ་སྒང་པ་
དཔལ་ལྡན་རྒྱ་མཚོ་སོགས་ལས་སྔ་འགྱུར་གྱི་དབང་བཀའ་དུ་མ་དང་། ཡེ་ཤེས་བླ་
མའི་ཟབ་ཁྲིད་སོགས་གསན། ལུང་བསྟན་དུས་བབས་བཞིན་འཁྲུངས་ཡུལ་དང་
ཉེ་བ་འབྲི་ར་སྤུན་གསུམ་དང་། ལུག་སྟོད་བྲག་དཀར་སོགས་ནས་དམ་རྫས་དང་
ལྷའི་སྣང་བརྙན་དུ་མ། ཕྱག་རྡོར་སྒྲུབ་སྐོར་སོགས་ཟབ་ཆོས་སྣ་ཚོགས་བཅས་
གཏེར་ནས་བཞེས། རྡོ་བླ་གྲུབ་ཆེན་ཀུན་བཟང་གཞན་ཕན་པའི་དྲུང་དུ་ཀློང་
ཆེན་སྙིང་ཏིག་གི་སྐོར་རྫོགས་པར་གསན། ཨོ་རྒྱན་གླིང་བའི་སྤྲུལ་བ་ཡིན་ཚུལ་
དང་། འགྲོ་དོན་མདོ་ཁམས་སྨད་དུ་འབྱུང་བའི་ལུང་བསྟན་མཛད་པ་བཞིན་
བྲག་དཀར་སྤྲེལ་རྫོང་། མཚོ་སྙིང་། རེབ་ཀོང་གྲུབ་གནས་བརྒྱད་དུ་གྲགས་པ་
སོགས་མི་མེད་དབེན་པའི་རི་སུལ་དུ་མར་སྒྲུབ་པའི་རྒྱལ་མཚན་ཡུན་རིང་་་་་་་་་
བསྒྲེངས། རྗེ་གསེར་ཁང་པ་ཆེན་པོ། གྲུབ་དབང་ཞབས་དཀར་རིན་པོ་ཆེ། ཨ་
ལགས་ནམ་མཁའ་ཚང༌། གོང་བ་ཆོས་དབྱིངས་སྟོབས་ལྡན་རྡོ་རྗེ་སོགས་ལས་
དགེ་རྙིང་གི་དབང་ལུང་ཁྲིད་གསུམ་མང་དུ་གསན། མཉམ་མེད་ཐུབ་པའི་དབང
བོ། འཇམ་མགོན་ཙོང་ཁ་པ་ཆེན་པོ། གུ་རུ་རྡོ་རྗེ་གྲོ་ལོད། རྗེ་བཙུན་མི་ལ་རས་
པ། རིག་འཛིན་འཇིགས་མེད་གླིང་བ་སོགས་པཎ་གྲུབ་དུ་མའི་ཞལ་གཟིགས་ཤིང་
ཟབ་གསང་གདམས་པའི་ཉིང་ཁུ་མཐའ་ཡས་བསྩལ་བའི་ཚུལ་ཞིབ་ཏུ་བྲིར་མ་་་་་
ལང་། གདུལ་བྱའི་སྐལ་བའི་དབང་ལས་གསང་ཡུམ་དུས་ཀྱི་ཁར་གཤེགས་པས་
དག་སྣང་གི་ཟབ་ཆོས་རྣམས་འཕབ་རྒྱུའི་རྟེན་འབྲེལ་ཅུང་མ་འགྲིག ཕྱོགས་རིས་
མེད་ནས་འདུས་པའི་སྐལ་ལྡན་མཐའ་ཡས་པར་ཟབ་གསང་ཆོས་ཀྱི་གྲུ་ཆར་རྒྱུན་་་
30



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མི་འཆད་དུ་ཕབ་པས་ལཱ་ཁ་ཧུ་ཐོག་ཐུ་དང༌། རྡོ་གྲུབ་དངོས་སློབ་ཨོ་རྒྱན་
མཚམས་པ། རས་པ་དམ་ཚིག་རྡོ་རྗེ། ཞི་བ་རྡོ་རྗེ་སོགས་བརྒྱུད་འཛིན་འགྲོ་ཕན་
ཆེ་བ་འགའ་ཞིག་བྱུང་བར་སྣང་། དེ་ལྟར་ཡང་དགོངས་འདུས་གསེར་ཆོས་སུ་
གྲགས་པའི་ལུང་བསྟན་བཀའ་རྒྱ་མ་ལས། སྟག་སྲིན་འདྲེས་པའི་ནགས་མདོ་རུ། །
འགྲོ་འདུལ་གླིང་བས་ས་བོན་བཏབ། །མདོ་སྔགས་བསྟན་འཛིན་བླ་མ་འཁྲུངས། །
ཡུལ་སྐད་ཀིརྟིའི་སྤྲུལ་སྐུ་ཞེས། །ཉང་སྟོན་བེར་སྔོན་ཅན་གྱི་སྤྲུལ། །ལྷ་སྲིན་དངོས་
སུ་ཕྱག་རྒྱར་འཛུད། །དེ་ལ་གུས་ཚད་ཤམྦྷ་ལར། །རིགས་ལྡན་རྒྱལ་པོས་རྗེས་སུ་
འཛིན། །ཞེས་གནས་དང༌། སྐྱེད་བྱེད། བསྐྱེད་བྱ། མཛད་འཕྲིན་བཅས་ཤིན་ཏུ་
གསལ་བར་ལུང་བསྟན་པ་གོར་མ་ཆག སྔོན་སྐྱབས་རྗེ་གོང་མ་ཀུན་དགའ་ཆོས་
འཕགས་ཐུབ་བསྟན་ཉི་མ་དཔལ་བཟང་པོ་དེ་ཉིད་རེབ་ཀོང་དུ་ཆིབས་བསྒྱུར་་་་་
སྐབས། སྐུ་ཞང་རབ་འབྱམས་པ་བློ་གསལ་མཇལ་བར་ཕྱིན་ཏེ་ཐུགས་བརྟག་ཞུས་
པར། སྒྲོལ་མ་ཅི་མང་བསྒྲུབས་ན་ལེགས་ཚུལ་གྱི་གསུང་བཀོད་དང་། སྔར་མཇལ་
མ་མྱོང་ཡང་རྒྱུས་ཡོད་ལྟ་བུའི་ཚུལ་གྱིས་རྗེས་སོར་སྐུ་ཕྲེང་རིམ་བྱོན་གྱི་རྣམ་ཐར་་་
ཞིག་ཁྱེད་ལ་འཕྲོད་ངེས་བྱེད་རྒྱུ་ཡིན་ཞེས་སོགས་བཀའ་མཆིད་ཞིབ་རྒྱས་དགྱེས་་་་
ཚོར་ཆེན་པོས་སྩལ། ཕྱིས་བསྐུར་ཡུལ་གྱི་ཕོ་ཉ་སུ་ཡིན་མ་འཚལ་ཀྱང་རྣམ་ཐར་
དཔག་བསམ་ལྗོན་པའི་དཔེ་ཞིག་རོང་བོ་སྒར་ཆེན་ནས་ཞང་བོའི་ལག་ཏུ་འབྱོར།
ཞི་བ་ཞེས་པ་ས་བྱ( སྤྱི་ལོ༡༨ ༤༩) ལོའི་དཔྱིད་དུས་རྗེ་འདི་ཉིད་ཡུམ་གྱི་ལྷམས་་་་
སུ་ཞུགས་པའི་ཚེ་མ་ཡུམ་གྱི་མནལ་ལམ་དུ་བླ་ཆེན་ཆ་རྒྱུས་མེད་པ་ཞིག་རང་ཁྱིམ་་་
དུ་གློ་བུར་དུ་ཕེབས་ཏེ། ང་རེ་ཞིག་འདིར་སྡོད་རྒྱུ་ཡིན། ཛ་དྲོངས་གསུངས་ནས་
གསོལ་དེམ་ལག་ཏུ་སྤྱོད་པ་རྨིས། ཕྱིས་རྗེ་འདི་ཉིད་ཀྱི་གསོལ་དེམ་ཁྱེར་འོངས་ཚེ་
སྔར་རྨི་ལམ་དུ་བྱུང་བའི་གསོལ་དེམ་དེ་ངོ་མ་རེད་ཅེས་མ་ཡུམ་ཚང་ནས་གླེང་།
སྐྱབས་མཆོག་གོང་མ་ཞིང་ཁམས་གཞན་དུ་དགོངས་གཏད་སྐབས་རྗེ་དཀོན་་་་་་་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཆོག་སྨོན་ལམ་དཔལ་བཟང་པོ་ནས་བླ་མའི་ཐུགས་རྗེ་བསྐུལ་བའི་གསོལ་་་་་་་
འདེབས་མང་དུ་མཛད་མཐར་གཟིམས་པའི་མནལ་ལམ་དུ། གོང་ས་རིན་པོ་ཆེས་
ཕུ་ཐུང་རྙིང་བ་ཞིག་མནབས་ནས་གཅིག་པུར་གཞན་དུ་འབྱོན་པར་ཆས་པ་ལ།
རྗེ་ཉིད་ནས་སྐྱབས་མགོན་རིན་པོ་ཆེ་ཁྱེད་ཀྱིས་འདི་འདྲ་གནང་ཚུལ་ཡོད་དམ་་་་་
ཞེས་གདུང་ཤུགས་དྲག་པོས་ཞུ་བ་ཕུལ་འཕྲལ་གཟིམས་ཁང་དུ་ཕྱིར་འབྱོར་བ་་་་་་
རྨིས་པ་ཡང་སྤྲུལ་འཁྲུལ་མེད་མྱུར་བར་འབྱོན་པའི་མཚན་ལྟས་སུ་འཁུམས། ས་
བྱ( སྤྱི་ལོ༡༨༤༩）དབྱར་རའི་ཚེས༦ཉིན་འཁྲུངས་གཞིས་མི་ཚང་དེ་གས་ཚ་་་་་་
འབུམ་ཞིག་གསར་བཞེངས་བྱས་སྐབས། ས་མཁན་ཨ་མགྲོན་ཉི་མ་ཟེར་བས།
ཁྱེད་ལ་བླ་ཆེན་ཁ་ཤས་འཁྲུངས་ངོ་དང་། ཁམས་གསུམ་དབང་དུ་སྡུད་ནུས་པའི་
སྐྱེས་ཆེན་ཞིག་འབྱུང་བའི་མཚན་མ་ཤར། ཉེ་འཁོར་གྱི་ཆུ་འདིའི་འུར་སྒྲ་ཡང་བླ་
མ་དེའི་མཚན་སྙན་གྲགས་ལ་ལྟ་བ་ཡིན་ཞེས་སོགས་ཕྱིས་འབྱུང་འགའ་ཟུང་ལབ་་་
པ་རྗེས་སོར་བདེན་པའི་དོན་དང་འབྲེལ་བ་ཁོ་ན་ལྟར་བྱུང༌། སྐུ་བལྟམས་པར་ཉེ་
བ་ན་ཡུམ་གྱི་རྨི་ལམ་དུ་སྔར་མཇལ་མ་མྱོང་བའི་བླ་ཆེན་གདུགས་རྟ་དར་ཅན་གྲྭ་་་
འཁོར་མང་པོས་བསྐོར་བ་ཞིག་ཕེབས་བྱུང་བར་མ་ཡུམ་རང་ནས་སྦྲ་སྒོ་གཡོན་པ་
བཏེགས་པ་ན་བླ་མ་གཅིག་པུ་ཁྱིམ་དུ་བྱོན་ཏེ་བཞུགས་པར། མོ་རང་གིས་དཀར་
ཡོལ་ལེགས་པ་ཞིག་ཞོས་བཀང་སྟེ་འབུལ་བ་བྱུང༌། བླ་མ་དེ་ཉིད་ཕྱིས་སྐྱབས་
མགོན་འདི་བའི་བྱད་དབྱིབས་ཇི་ལྟ་བ་བཞིན་འདུག་ཚུལ་མ་ཡུམ་གླེང༌། ཡང་
གདུགས་རྒྱལ་མཚན་བ་དན་སོགས་མཆོད་རྫས་སྣ་ཚོགས་ཐོགས་པའི་མི་གཞོན་་་་་
གཟུགས་བྱད་དང་གོས་རྒྱན་ཡིད་དུ་འོང་བ་མང་པོ་རང་ཁྱིམ་དུ་འོང་བའི་མནལ་་
ལམ་ཡང་བྱུང༌། རྗེ་ཉིད་ལྷུམས་སུ་ཞུགས་པ་ནས་བཟུང་མ་ཡུམ་གྱི་ལུས་སེམས་ལ་
བདུད་རྩིའི་ཆར་གྱིས་བྲན་པ་བཞིན་སྔར་མེད་པའི་དགའ་བདེས་སིམ་པར་གྱུར་་་་
ཅིང་ཚུལ་མིན་གྱི་རྟོག་པ་ངན་པ་ཆེར་མི་འཕྲོ་བར། ངོ་མཚར་བའི་ལྟས་བཟང་སྣ་
32



，
，
，
，
，
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཚོགས་རྒྱུན་མི་འཆད་པར་འབྱུང་བཞིན་པའི་མུར། རབ་བྱུང་བཅུ་བཞི་བའི་ནང་
གསེས་ས་མོ་བྱའི་ལོའི་རྒྱལ་ཟླའི་གནམ་གང་གི་མཚན་མོའི་ཐུན་དང་པོའི་སྐབས་་་
ཡ་མཚན་པའི་ལྟས་བསམ་གྱིས་མི་ཁྱབ་པ་དང་བཅས་ཡུམ་ལ་གནོད་པ་ཅུང་ཟད་་
ཀྱང་མེད་པར་སྐུ་བལྟམས་ཏེ་སྐྱེ་རྒུའི་མིག་གི་བདུད་རྩིར་གྱུར། དེའི་ཚེ་སྨག་ཤིན་
ཏུ་ཆེ་བའི་སྒང་ཡིན་ཡང་ཁྱིམ་གྱི་ཕྱི་ནང་ཐམས་ཅད་འོད་དཀར་པོ་ཞིག་གིས་ཁྱབ་
པས་ཁྲུས་བྱེད་པ་སོགས་ལ་སྒྲོན་མེ་འདེགས་མི་དགོས་པར་ཤིན་ཏུ་གསལ་བར་་་་་
མཐོང་བ་བྱུང་། སྐུ་འཁྲུངས་ནས་མ་འགྱངས་པར་སུས་བཤད་ཀྱི་ངེས་པ་མེད་
པར་མི་ཚང་འདི་ལ་སྤྲུལ་སྐུ་ཡ་མཚན་ཅན་དུང་གཡས་འཁྱིལ་ཕྱག་ཏུ་བསྣམས་པ་་
ཞིག་འཁྲུངས་འདུག་ཅེས་པའི་གཏམ་ཡུལ་མི་ཀུན་ལ་ཁྱབ་བདལ་དུ་གྲགས་པའང་
དཀར་ཕྱོགས་སྐྱོང་བའི་ལྷ་རྣམས་ཀྱི་བསྔགས་པའི་རོལ་མོ་འཁྲོལ་བར་གོར་མ་་་་་་
ཆག རྗེ་འདི་ཉིད་ཀྱི་འཁྲུངས་ལོ་ས་བྱའི་ཁོངས་སུ་གཏོགས་པ་བྱས་ན་མཚུངས་
མེད་གྲུབ་པའི་དབང་ཕྱུག་བསྟན་པའི་རྒྱལ་མཚན་གྱིས་མཛད་པའི་གསང་རྣམ་རྟ་
ལྗང་དབང་པོའི་ལུང་བསྟན་གསེར་སྒྲོམ་ལས། འདབས་ཆགས་རྒྱལ་པོ་ནམ་
མཁར་ལྡིང་བཞིན་དུ། །ནོར་འཛིན་ཡངས་པའི་ཁྱོན་ལ་ལྟད་མོ་ལྟ། །ཞེས་
གསུངས་པ་དང་མཐུན་པར་མངོན་ཞིང་། རྗེ་རང་ཉིད་ནས་ཀྱང་ངའི་ལོ་རུས་བྱ་
ཡིན་པ་རེད་ཅེས་ཡང་ཡང་གསུངས་པར་གྲགས། དེ་ལྟ་བུའི་གཞོན་ནུ་དེ་ནི་སྲིད་
ཞིའི་ངོ་མཚར་ཐམས་ཅད་དག་པའི་ཟླ་ཤེལ་གྱི་གཟུགས་སུ་བསྡུས་པ་བཞིན། སྐུ་
མདོག་དཀར་ཞིང་དྭངས་ལ་འོད་འཚེར་བ། དབུ་གདུགས་ལྟར་རྒྱས་ལ་དཔྲལ་
བའི་དབྱེས་ཆེ་བ། སྨིན་ཚུགས་རིང་ཞིང་སྤྱན་ཨུཏྤལ་མཐིང་གའི་འདབ་མ་ལྟར་
ཡངས་པ། སྙན་ཤལ་རིང་དུ་འཕྱང་ལ་ཤངས་ཀྱི་གཟེངས་མཐོ་བ། ལྗགས་པདྨའི་
འདབ་མ་བཞིན་སྲབ་ཅིང་མཉེན་ལ་རིང་བ། སྐུ་སྟོད་སེངྒེ་ལྟར་རྒྱས་ཤིང་
རྐེད་སྐབས་འཚམས་པ་སོགས་མཚན་དཔེའི་རྒྱན་གྱིས་སྤུད་པ་བལྟ་བས་ཆོག་མི་་་་
33



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཤེས་པ་སྐྱེ་བོ་ཐམས་ཅད་ཀྱི་མིག་གི་བདུད་རྩིར་གྱུར་པ་ཞིག་བྱོན། མ་ཡུམ་
དང་ཉེ་འབྲེལ་རྣམས་ཀྱིས་གཙང་སྦྲ་དང་བཅས་མཐུན་པའི་དངོས་པོ་དག་གིས་་་
སྐྱེད་བསྲིངས་པས་དཔག་བསམ་ཡོངས་འདུའི་མྱུ་གུ་བཞིན་ཤིན་ཏུ་རྒྱས་པར་གྱུར་
ཏོ། །
སྨྲས་པ། བདེན་གསུང་སྟོན་པ་འཇིག་རྟེན་དབང་ཕྱུག་གི །རྨད་བྱུང་འཕྲིན་
ལས་འོད་དཀར་རབ་འཁྱིལ་བ། །པུར་རྒྱལ་བོད་ཅེས་གྲགས་པའི་འཛིན་མའི་
གཞི། །ཆོས་སྲིད་བཀྲ་ཤིས་འདོད་རྒུའི་དཔལ་གྱིས་ཕྱུག །གྲུབ་པའི་བསྟི་གནས་དུ་
མས་རབ་མཛེས་པ། །ཤཱི་ཛམྦ་དཱི་བ་ཞེས་གྲགས་པའི། །སྙིང་པོ་བོ་དྷི་དྲྀཀྵའི་རྩ་བ་
ནས། །བྱང་ཕྱོགས་དཔག་ཚད་དུ་མ་འདས་པའི་ཆ། །བོད་ཆེན་མདོ་སྨད་ས་ཡི་
ཐིག་ལེ་དེའི། །སྣོད་བཅུད་ཀུན་གྱི་རྩེ་མོར་གྱུར་པའི་གཞུང༌། །ས་འཛིན་རྩེ་བརྒྱད་
ཕྱོགས་སུ་གྱེས་པ་སོགས། །གསང་བ་ཡེ་ཤེས་མཁའ་འགྲོའི་ལུང་གིས་བསྔགས། །
གདེངས་ཅན་དབང་པོའི་བསྟི་གནས་ཆུ་གཏེར་ལས། །ལེགས་འོངས་བརྒྱད་ལྡན་
རྩེ་ཡི་ཆུ་ཀླུང་ཆེ། །སྒྲ་མེད་བཀྲ་ཤིས་གཡུང་དྲུང་འཁྱིལ་བའི་རིས། །ས་ལ་འབྲི་
བཞིན་གཡས་སུ་བསྐོར་ཞིང་འབབ། །བཞད་པའི་རྡོ་རྗེ་དབུས་ལྗོངས་ནས་བྱོན་
ཚེ། །དང་པོར་ཞབས་ཀྱི་པདྨོ་བཀོད་པའི་ཡུལ། །སྣོད་བཅུད་དགེ་ལེགས་རི་མོ་
གསལ་བའི་རྒྱུ། །ཆེས་ཆེར་ངོམ་པ་དང་པོའི་གཞུང་ཞེས་གྲགས། །བཀའ་ལུང་མི་
འཇིགས་སེངྒེའི་གད་རྒྱངས་ཀྱིས། །ཡངས་པའི་ནོར་འཛིན་ཁྱོན་ལ་དབང་བསྒྱུར་
པ། །ས་ཡི་དབང་ཕྱུག་དམ་པ་ཇུན་ཝང་གི །མངའ་འབངས་སྡེ་བཞིའི་དཔལ་
ཀུན་འབྱོར་ཞིང་རྒྱས། །པོ་ཊ་ལ་ཡི་རི་བོའི་སྤོ་ནས་པད་དཀར་འཆང་བའི་དྲང་
སྲོང་ནི། །སངས་རྒྱས་ཀུན་གྱིས་རྗེས་སུ་བསྔགས་པའི་རིན་ཆེན་ཅོད་པན་མཛེས་
ལྡན་པ། །ལི་ཁྲིའི་དཔལ་གྱིས་གོས་བཟང་ལ་ཆགས་མདོ་སྨད་ས་ཡི་ཐིག་ལེ་འདིར།།
གཟིགས་པ་ལྔ་ཡིས་ལེགས་པར་གཟིགས་ནས་སྐྱེད་མོས་ཚལ་བཞིན་དགྱེས་པར་་་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རོལ། །འགྲོ་ཀུན་དགའ་བའི་འཕྲིན་ལས་འབྱམས་ཀླས་པ། །བྱང་ཆུབ་སེམས་
དཔའ་ཆོས་འཕགས་གཉིས་པ་དེ། །ཐུབ་བསྟན་སྙིང་པོའི་བཤད་སྒྲུབ་ཉི་མ་ལྟར། །
གསལ་བའི་བྱེད་པོར་སླར་ཡང་སྲིད་པ་བཟུང་། །འཇིག་རྟེན་དབང་ཕྱུག་ཚེམས་
ཀྱི་རྫིང་བུ་ལས། །ཡིད་འོང་སྨིན་ལེགས་ཟླ་བའི་སྲིང་མོ་མཆོག །མི་ཡི་སྲོལ་གྱིས་
ལྗོངས་འདིར་ཉེར་བབས་པ། །གང་དེའི་མངལ་དུ་སྦྲུམ་པའི་ཟློས་གར་བསྒྱུར། །
མཐུ་སྟོབས་ཟླ་མེད་རིག་སྔགས་འཆང་གྲུབ་པ། །སྣང་སྲིད་ཟིལ་གྱིས་གནོན་པའི་
དཔའ་བོ་དེའི། །རིགས་བཟང་འོ་མའི་ཆུ་གཏེར་འཕྱུར་བ་ལས། །འཇིག་རྟེན་
མུན་པ་སེལ་བའི་ཉི་མ་ཤར། །རྒྱལ་སྲས་པདྨའི་འཁྲི་ཤིང་གཞོན་ནུ་དེ། །ལྷན་སྐྱེས་
ཡོན་ཏན་བྱེ་བའི་ལང་ཚོ་བརྒྱ། །ངོམ་བཞིན་འཛམ་གླིང་ཡངས་པའི་མཛེས་རྒྱན་
དུ། །བསིལ་ལྗོངས་རྩེ་གཞུང་ལིམྦུའི་ཚལ་དུ་བལྟམས། །དེ་ཚེ་ལེགས་བྲིས་དཔལ་
གྱི་དབང་པོ་སོགས། །འཆི་མེད་དཀར་ཕྱོགས་སྐྱོང་བའི་ཚོགས་རྣམས་ཀྱིས། །
འཇའ་ཚོན་འོད་ཀྱི་སྒྲོན་མེ་སྟོང་བསྟར་ནས། །དགེ་མཚན་གཏམ་གྱི་རོལ་མོ་ཅི་
ཡང་འཁྲོལ། །མཐོང་ན་མི་མཐུན་མེད་པ་མཚན་དཔེའི་སྒྲ། །རྒྱལ་ཡུམ་སྐུ་ཡི་པདྨོ་
ལས་ཐོན་ཚེ། །དགེ་ལེགས་དང་པོ་མཚོན་པའི་འོད་དཀར་གྱིས། །ཉ་གང་ཟླ་བའི་
དཔལ་ཡང་མོག་པོར་བྱས། །སྲིད་པའི་ཁྱོན་འདིར་གཉུག་མར་གནས་པ་ཡི། །
རྒུད་པའི་ནད་བརྒྱའི་གདུང་བ་དྲུངས་འབྱིན་པ། །ཆིག་ཐུབ་སྨན་གྱི་མྱུ་གུ་འདི་
བལྟམས་ཚེ། །ངོ་མཚར་གྲགས་པའི་དྲི་བསུང་རིང་དུ་འཐུལ། །ཞེས་རིགས་དང་
དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་པ་རྒྱུ་
མཚོ་དཔལ་བཟང་པོའི་རྣམ་པར་ཐར་བ་ངོ་མཚར་རྩིབས་སྟོང་བཀྲ་བའི་གསེར་་་་
གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་ཐོག་མར་སྐུ་བལྟམས་ཏེ་་་་་་
འཇིག་རྟེན་དགེ་ལེགས་སུ་བྱེད་པའི་ཉི་མ་དང་པོར་ཤར་བའི་ཚུལ་བརྗོད་པ་་་་་་
སོགས་ངོ་མཚར་བའི་རྩིབས་རྣམས་མཛེས་པར་བྱེད་པའི་མུ་ཁྱུད་དེ་གཉིས་པའོ།།



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
༣. གདན་ས་ཆེན་པོ་དགེ་ལྡན་བཀྲ་ཤིས་འཁྱིལ་གྱི་
མི་འཇིགས་སེངྒེའི་ཁྲི་ལ་ཞབས་ཀྱི་པདྨོ་བཀོད་པ།
པདྨ་རཱ་གའི་འཁྲི་ཤིང་གཞོན་ནུ་རླུང་གིས་བསྐྱོད་འདྲའི་ཟློས་གར་གྱིས། །
རྒྱལ་བ་རྒྱ་མཚོའི་ཀུན་མཁྱེན་ཡེ་ཤེས་དྭངས་གསལ་མེ་ལོང་འཆང་བ་མོ། །སྒྲ་དོན་
སྙན་ཚིག་ངག་གི་འདོད་འཇོ་ཤེས་རབ་ཕ་རོལ་ཕྱིན་རང་བཞིན། །བཅུ་དྲུག་
པདྨོའི་ཟེའུ་འབྲུ་ལ་རོལ་ཕྱོགས་ལས་རྣམ་རྒྱལ་དངོས་གྲུབ་སྩོལ། །པདྨ་དཀར་པོ་
འདམ་ལས་ཉེར་བལྟམས་ཀྱང་། །འདམ་གྱིས་གོས་པ་མེད་པ་རང་གི་གཤིས། །
འཕགས་ཆེན་དམ་པ་སྲིད་པའི་གར་མཛད་ཀྱང་། །སྲིད་པའི་ཉེས་བརྒྱའི་སྐྱོན་
དང་བྲལ་འདི་མཚར། །འདི་དུས་མཁས་ཤིང་གྲུབ་པའི་དབང་ཕྱུག་རྗེ་དཀོན་
མཆོག་སྨོན་ལམ་ནས་ནུབ་གཅིག་གོང་ས་རིན་པོ་ཆེའི་ཡང་སྤྲུལ་འཁྲུངས་ཕྱོགས་་་་
དང་། ཐག་ཉེ་རིང་སོགས་བརྟག་པའི་ཕྱིར་མྱུར་མཛད་མ་མང་དུ་གསུངས་ཏེ་བླ་
མགོན་དབྱེར་མེད་ལ་གསོལ་འདེབས་ཤུགས་དྲག་མཛད་ནས་གཟིམས་པའི་་་་་་་
མཚན་ལམ་དུ་རྗེ་ཉིད་ཀྱི་དབུ་སྔས་སུ་སྐྱབས་མགོན་གོང་མ་དགྱེས་ཉམས་ཀྱིས་་་་
བཞུགས་འདུག་པའི་ཞལ་ནས། ང་བསྟན་པ་འདིའི་བདག་པོ་ཡིན། ངའི་ཡང་
སྤྲུལ་བླ་བྲང་བཀྲ་ཤིས་འཁྱིལ་དང་ཧ་ཅང་མི་རིང་བ། དེ་ནས་རྟ་པའི་ཉིན་ལམ་
གསུམ་ཙམ་གྱི་ནུབ་ཕྱོགས་ན་འཁྲུངས་ཡོད་གསུངས་པ་ཞིག་བྱུང༌། འདི་ཉིད་ལྷ་
དང་བླ་མས་ཕྱིས་འབྱུང་གི་གནས་ཚུལ་ཇི་བཞིན་རྗེན་པར་ལུང་བསྟན་པ་སྟེ་
མཆོག་ཏུ་དད་པར་བྱ་བའི་གནས་སོ། །སྐུ་བལྟམས་ནས་མ་འགྱངས་པར་ཡབ་རྗེ་
གཏེར་སྟོན་པའི་དྲུང་དུ་མཚན་ཞུ་བར་སོང་ཚེ། བྱིས་པ་འདི་ཁྱེད་ཚོའི་སྐྲ་ནས་
ཡར་འཐེན་མཁན་ཞིག་ཡིན། བྱིས་པའི་མིང་ལ་འཕྲིན་ལས་རྡོ་རྗེ་ཞེས་བཏགས་
36



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ན་ལེགས་གསུངས་ཤིང༌། སྐུ་སྲུང་དུ་རྡོ་རྗེ་ཕུར་བའི་གཏོར་བཟློག་སོགས་མཛད་
པ་ཕྱིས་ཀྱི་མཛད་འཕྲིན་ལ་དགོངས་པ་འདྲ། དགུང་ལོ( སྤྱི་ལོ༡༨༥༠) གཉིས་
པའི་དུས་སྐྱེ་རྒུའི་རྣམ་འདྲེན་མཚུངས་པ་མེད་པ་ཀུན་མཁྱེན་འཇམ་དབྱངས་་་་་
བཞད་སྤྲུལ་བློ་བཟང་ཐུབ་བསྟན་འཇིགས་མེད་རྒྱ་མཚོ་དཔལ་བཟང་པོ་ནས་ཇུན་
ཝང་གི་སྡེ་ཐོག་ཏུ་རྡོར་ཕྲེང་གནང་སྐབས། ཡུམ་སྲས་རྣམས་སྐུ་མདུན་དུ་མཇལ་
བར། ཡུན་རིང་བོའི་བར་གཟིགས་རྟོག་མཛད་ཅིང་ཕྱག་མདུད་དང་གཙང་སྦྲ་
བྱེད་དགོས་ཚུལ་གྱི་གསུང་བཀོད་སྩལ། གཏེར་སྟོན་ཚང་མར་བསོད་དུ་ཕེབས་
སྐབས་མ་ཡུམ་གྱིས་མཇལ་དུ་ཁྱེར་བར། ངས་འདིའི་མགོ་ལ་ལག་པ་འཇོག་མི་
ནུས། འདི་ལ་བདག་པོ་ཞིག་ངེས་པར་འོང་ངམ་སྙམ་ཚུལ་སོགས་གསུངས། ཀུན་
མཁྱེན་འཇམ་དབྱངས་བཞད་སྤྲུལ་རིན་པོ་ཆེ་ནས་གཏེར་སྟོན་ཚང་ལ་ལུང་བསྟན་
ཞུས་ཏེ་འདིར་ཁྱེར་ཤོག་གསུངས་པའི་ལྗགས་བཀོད་ལྟར། ལུང་བསྟན་ཞུ་མི་སོང་
བ་གཏེར་སྟོན་པ་མཚེར་གསར་ཞིག་ཏུ་བབས་མ་ཐག་པའི་དུས་སུ་སླེབས། རྒྱུ་
མཚན་སྙན་སྒྲོན་ཕུལ་བར་རིག་འཛིན་ཆེན་པོ་ནས། ཨེ་མ་ཧོ། སྐུ་གསུམ་བསྟན་
པའི་མངའ་བདག་མཆོག རིགས་བདག་རྡོ་རྗེ་འཆང་ཆེན་པོ༔ སྐུ་གསུང་ཐུགས་
ཡོན་འཕྲིན་ལས་དང ཡེ་ཤེས་རྣམ་ལྔ་ལས་སྐྱེས་པའི གང་ལ་གང་འདུལ་སྤྲུལ་
བ་ནི ཞེས་སོགས་དང་། རང་བྱུང་རྡོ་རྗེ་རང་གིས་བསྐྲུན ཞེས་སོགས་ལུང་
བསྟན་ཚིགས་བཅད་མ་ཞིག་གནང་བྱུང་བ་རྗེ་འཇམ་དབྱངས་བཞད་པའི་སྤྱན་་་་
ལམ་དུ་བསྟར། ཐོག་ཤུལ་སྐུ་རྟེན་ནས་བྱིས་པ་འདི་འཛམ་གླིང་དུ་ཉི་མ་ཤར་བ་
འདྲ་བའི་སྤྲུལ་སྐུ་ཞིག་ཡིན། ཤར་ཕྱོགས་ནས་དགེ་བའི་བཤེས་གཉེན་མང་པོ་
བཀའ་བགྲོས་ཐོག་ནས་ཐག་བཅད་ཡོང་ཟེར་བ་སོགས་བྱུང་། འོན་ཀྱང་ཞང་བོ་
དགེ་སློང་སོགས་ལ་བླ་བྲང་གི་བླ་ཆེན་ཞིག་གི་སྤྲུལ་སྐུ་ཡིན་ནམ་སྙམ་པ་ཙམ་ལས་་་
ངེས་འདྲོངས་མ་བྱུང་། རྗེ་དཀོན་མཆོག་སྨོན་ལམ་ཚང་ནས་ཀུན་མཁྱེན་འཇམ་
37



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དབྱངས་བཞད་པ་རིན་པོ་ཆེས་ཡང་སྲིད་ཐག་གཅོད་ནམ་མཛད་ཀྱི་དུས་ལ་་་་་་
བརྟག་པ་མཛད་པར་མནལ་ལམ་དུ་སྔས་མགོར་གུང་ཐང་འཇམ་པའི་དབྱངས་་་་
དཀོན་མཆོག་བསྟན་པའི་སྒྲོན་མེ་བཞུགས་འདུག་པ་ལ་གོང་གསལ་གྱི་ཞུ་ཚིག་་་་་་
ནན་ཏན་ཕུལ་བས། ཕྱག་སོར་གྱིས་ལོ་ཚིགས་བགྲང་བཞིན་བྱི་བའམ་གླང་གསུང་
བ་ཞིག་རྨིས་པའང་ཡ་མཚན་ཆེ་བར་མངོན། ངག་བཀྲོལ་ཚུལ་བསྟན་མ་ཐག་
ནས་མ་ཎི་གསལ་བོར་གསུངས་ཤིང་། ངའི་དགོན་པ་ཤར་ཕྱོགས་ན་ཡོད། ཚོགས་
འཚོགས་ཀིན་ཡོད་གསུངས་ནས་དགའ་སྤྲོ་ཆེན་པོས་རང་དགོན་ཕྱོགས་སུ་རྒྱུག་་་་
པའི་ཚུལ་མཛད་ཅིང་། དེ་མིན་ཚུལ་ཞུས་ན་གཏན་མི་དགྱེས་པའི་ཚུལ་གྱིས་
བཤུམ་པ་གནང༌། ལུག་བསད་པའི་མགོ་སྦྲ་ལ་བཏགས་པ་གཟིགས་ན་གཏན་མི་
དགྱེས་པའི་རྣམ་པས་སྦྲ་ནང་དུ་མི་ཕེབས་པ་སོགས་མཛད་སྤྱོད་ཕལ་ཆེར་བྱིས་པ་
དམངས་མ་དག་དང་གཏན་མི་འདྲ་བས་རྣམ་དཔྱོད་དང་ལྡན་པ་རྣམས་ཀྱིས་་་་་
མཐོང་ཙམ་ཉིད་ནས་དང་བ་འདྲེན་པ་ཞིག་ཡོད། ཆུ་བྱི( སྤྱི་ལོ༡༨ ༥༢)ལོའི་
སྟོན་རྐྱེན་དབང་ཞིག་ལས་མི་ཚང་དེ་ཧོར་གྱི་སྡེ་ཁྲོད་དུ་སོང་མ་ཐག་ནས་བྱིས་པ་་་
དེ་ཁམས་མི་བདེ་བའི་རྣམ་པ་ཡང་ཡང་བྱུང༌། ཆུ་གླང( སྤྱི་ལོ༡༨ ༥ ༣ )ཟླ་བ་
གཉིས་པའི་ནང་མི་ཚང་དེ་བྲོས་སྟབས་ཀྱིས་ཕྱིར་འོང་ཚེ་ན་བུན་འཐིབས་ཤིང༌། །
འབྲུག་སྒྲ་དང་བཅས་ཁ་ཆར་བབས་ནས་རྗེས་མི་མངོན་པར་བྱས་པ་ཆོས་སྲུང་་་་་
རྣམས་ཀྱིས་འཕྲིན་ལས་གཡེལ་མེད་དུ་བསྒྲུབས་པའི་གཏན་ཚིགས་སུ་སྣང་། རང་
ཡུལ་དང་ཉེ་བར་སླེབས་པའི་ཚེ་ཉི་མ་ཤར་བ་སོགས་རྟེན་འབྲེལ་ལེགས་པོ་་་་་་་་་
འགྲིགས་ཤིང་བསྙུན་ཡང་གཞི་མེད་དུ་དྭངས། གདན་ས་ནས་སེར་ཆུང་ཚང་འདི་
ཕྱོགས་སུ་ཕེབས་པ་རྗེ་འདིའི་དྲུང་དུ་མཇལ་བར་བྱོན་ཏེ། ཁྱེད་སུ་ཡིན་ཞུས་པར།
ང་བསྟན་པའི་རྒྱལ་མཚན་ཡིན་གསུངས། ཀུ་རེའི་ཚུལ་དུ་ཁྱེད་བསྟན་པའི་རྒྱལ་
མཚན་དངོས་ཡིན་ནམ་དེ་འདྲ་འདྲ་ཡིན་ཞུས་པའི་ལན་དུ། དངོས་ཀྱང་ཡིན།
38



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདྲ་འདྲ་ཡང་ཡིན་ཞེས་མི་འཇིགས་པའི་གདེངས་དང་ལྡན་པའི་བཀའ་མཆིད་་་་་
སྩལ། གསུང་འདིའི་དོན་ཡང་བསྟན་པའི་རྒྱལ་མཚན་དངོས་ཀྱི་སྤྲུལ་སྐུ་ཡིན་པ་
དང༌། སྐུ་ཡོན་དང་མཛད་འཕྲིན་དེ་དང་ཕྱོགས་འདྲ་ཡང་དེ་དག་ལས་ཆེས་ལྷག་
པའི་ཚུལ་སྟོན་པའི་བཀའ་ཡིན་ནམ་སྙམ་དུ་ཁོ་བོ་སེམས། སྐུ་ན་ཕྲ་དུས་དཔེ་ཆ་
ལ་ཐུགས་ཤིན་ཏུ་དགྱེས་པས་དཔེ་ཆའི་ཤོག་ལྡེབས་ཕྱག་ཏུ་ཕུལ་ཕྱིན་སླར་མི་་་་་
གནང་བ་ཞིག་ཡིན་སྟབས། ཉིན་གཅིག་དེ་ལྟར་མཛད་པ་ལ་ཁུ་བོ་རྒྱལ་མཚན་
ཟེར་བ་ཁྲོས་ནས་བརྡུངས་པས་སྐྲག་པའི་ཚུལ་གྱིས་མེ་ནང་དུ་ལྷུངས་ཏེ་སྐུ་ལུས་་་་
ཅུང་ཟད་བསྲེགས། ཕྱི་ཉིན་ནས་ཨ་ཁུ་རྒྱལ་མཚན་སྙིང་ཁམས་འཁྲུགས་ཏེ་ཤེས་
པ་རྣལ་དུ་མི་གནས་པ་དང༌། ངས་ཀིརྟི་ཚང་གི་གཏོར་མ་བཤིགས་པས་འདི་ལྟར་
བྱུང་ཞེས་སོགས་སྨྱོ་ལབ་བྱེད་པ་བྱུང་། ཡུལ་བའི་རུ་ཧོར་དུ་མ་སོང་གོང་ཙམ་ལ་
མི་ཚང་གཅིག་གིས་འབར་མ་བསྔོ་བ་ལ་གཟིགས་འདུག་པར། གཅིག་གིས་ཅི་
ཡིན་ཞུས་པར། ཨ་ཡེ་སྐྲ་བཤིགས་པ་ཞིག་གིས་འབར་མ་ཁྱེར་ཏེ་མི་ཚང་འོག་མ་
འདིར་སོང་གསུངས། ཕྱིས་ལོ་གསུམ་ཙམ་ནས་མི་ཚང་དེ་རྗེས་མེད་དུ་སོང་
འདུག དཔོན་པོ་བསྟན་སྐྱོང་ཚང་གི་ཁྱིམ་དུ་ཕེབས་སྐབས་ཤིག དཔེ་ཆ་འདིའི་
ནང་ན་སྐུ་འདྲ་འདི་དང་འདི་ཡོད། འདི་འདིའི་དཔེ་ཆ་ཡིན་ཞེས་སོགས་འཁྲུལ་
མེད་དུ་གསུངས་ནས་དེར་འཁོད་ཐམས་ཅད་ངོ་མཚར་གྱི་གནས་ལ་བཀོད། དེ་
སྐབས་གདན་ས་ནས་ཡང་སྤྲུལ་རྩད་གཅོད་བྱེད་མཁན་ཚན་པ་གསུམ་ཙམ་གནས་
མཇལ་བའི་ཚུལ་དུ་སྟོད་སྨད་བར་གསུམ་ཐམས་ཅད་དུ་སོང་སྟེ་ཞིབ་ཏུ་རྩལ་་་་་་་
བཅད་པར་དོགས་གནས་ཉི་ཤུ་སྐོར་བྱུང་བའི་མཚན་ཐོ་ཀུན་མཁྱེན་འཇམ་་་་་་
དབྱངས་བཞད་པ་རིན་པོ་ཆེའི་དྲུང་དུ་ཕུལ་བ་ན་ད་དུང་རྩད་ཆོད་གསུངས།
ཕྱིས་སེར་ཆུང་ཚང་ནས་རྗེ་འདི་དང་གཞན་ཞིག་སྟེ་གཉིས་ཙམ་གྱི་མཚན་བྱང་་་་་་
ཕུལ་བར་ད་རྩད་གཅོད་མི་དགོས་གསུངས་པ་འབྱུང་འགྱུར་མངོན་སུམ་དུ་་་་་་
39



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟིགས་པའི་གཏན་ཚིགས་སུ་གོ་སླ། དེ་སྐབས་ཀུན་མཁྱེན་འཇམ་དབྱངས་
བཞད་པའི་བཀའ་ལས། ལོ་རྗེས་མ་ཆུ་གླང(སྤྱི་ལོ༡༨༥ ༣） ཟླ་བ་ལྔ་བའི་ནང་
སྤྲུལ་སྐུ་ཐག་གཅོད་རྒྱུ་ཡིན། སྨོན་ལམ་གྲོལ་རྗེས་ཡང་སྤྲུལ་རིན་པོ་ཆེའི་ཞབས་
བརྟན་དུ་བཀའ་བསྟན་གསུང་སྒྲོག་བྱེད་དགོས། ལྔ་བའི་ཚེས་འགོར་དཔོན་པོ་ཆེ་
ཆུང་བླ་མ་ལས་སྣེ་ཐམས་ཅད་གཅིག་ཀྱང་མ་ཆད་པར་འདིར་སླེབས་པར་གྱིས་་་་་
ཞེས་པའི་ལྗགས་བཀོད་སྩལ། ཆུ་གླང( སྤྱི་ལོ ༡༨༥༣）ལོར་ཞབས་རིམ་རྣམས་
རྫོགས་པར་བསྒྲུབས་ནས་བཞི་བའི་ནང་ཚོགས་ཆེན་ཁྲི་ཐོག་པ་མཁས་པའི་དབང་
ཕྱུག་རྗེ་ཐུབ་བསྟན་མཐའ་ཡས་པས་གཙོས་ལས་སྣེ་དམངས་དང་བཅས་བླ་བྲང་་་
དུ་ཕེབས་པ་ཉེར་དགུའི་ཉིན་སྒྲོག་ཐང་དུ་སླེབས། མཁས་གྲུབ་ཆེན་པོ་དབལ་
མང་པཎྜི་ཏ་དཀོན་མཆོག་རྒྱལ་མཚན་དེ་ཉིད་སྐུ་ན་ཤིན་ཏུ་སྨིན་པ་དགུང་ལོ་དགུ་
བཅུ་བཞེས་པའི་སྐབས་ཡིན་ཡང་ཉེ་འཁོར་དེར་གུར་སྒར་དུ་བཞུགས་སྟན་་་་་་་་
འཇགས་པའི་དྲུང་དུ་བླ་མ་ལས་སྣེ་རྣམས་མཇལ་བར། ཁྱེད་ཚོ་ནམ་བླ་བྲང་ལ་
ཐོན་པ་བྱེད་གསུངས། ཚེས་གཅིག་ལ་སྐུ་མདུན་དུ་མཇལ་རྩིས་བྱེད་དམ་ཇི་ལྟར་
ལེགས་ཀྱི་གསུང་བཀོད་གནང་དགོས་ཚུལ་ཞུས་པར། སང་ཉིན་གནམ་གང་ས་
གང་ཞེས་རྟེན་འབྲེལ་ལེགས་པས་ཅིས་ཀྱང་སླེབས་པར་གྱིས། སྐུ་ཞབས་རིན་པོ་
ཆེ་ནས་ལྔ་བའི་ཚེས་གཅིག་ཉིན་ཐག་གཅོད་གནང་རྒྱུའི་ཐུགས་དགོངས་ཡོད་ཤས་
ཆེ་གསུངས་པ་འབྱུང་འགྱུར་གཟིགས་པའི་ལུང་བསྟན་དུ་རྗེས་སོར་གོ གསུང་
བཀོད་བཞིན་ཕྱི་ཉིན་བླ་བྲང་དུ་སླེབས་པ་བྱས་པར། སྐྱབས་རྗེ་སྐུ་ཕྱོགས་རིན་པོ་
ཚེ་ནས་སང་ལྷ་ཚེས་ཆེན་མོ་བྱེད་རྒྱུའི་གསུང་བཀོད་གནང་ཚར་འདུག དེ་གའི་
གྲྭ་བ་དཔྱོད་ལྡན་རྣམས་ནས་རྒྱུན་པར་ཚེས་གཉིས་ཀྱི་ཉིན་ལྷ་ཚེས་ཡིན་པ། ད་
ལམ་ཚེས་གཅིག་ལ་བསྐུར་བའི་རྒྱུ་མཚན་ཅི་ཡིན་ཞེས་ཐེ་ཚོམ་བྱས་ཀྱང་། རྗེས་
སོར་འདིའི་ལས་སྣེ་གྲོས་དབང་རྣམས་སླེབས་པ་མཁྱེན་ཏེ་མཆོག་སྤྲུལ་ཐག་གཅོད་
AO



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཛད་རྒྱུའི་དགོས་དབང་ཡིན་པར་ངེས་ཤེས་འདྲོངས། ལྔ་བའི་ཚེས་གཅིག་གི་སྔ་
དྲོ་མཚན་ཐོ་གཙོ་བོ་བདུན་གྱི་མཚན་བྱང་རྣམས་སོ་སོར་ཐིག་ཕྲེང་རེར་བྲིས་ཏེ་སྐུ་
ཕྱོགས་རིན་པོ་ཆེས་ལས་སྣེ་རྣམས་ལ་འདི་རྣམས་བརྟག་པ་བཟང་བའི་གྲས་ཡིན་་་་
ཡང་སྐུ་ཚེ་མཛད་འཕྲིན་རྒྱས་ཤིང་། བསྟན་འགྲོའི་དོན་རླབས་ཆེན་ནུས་པ་ཞིག་
གལ་ཆེ་བས་དེ་རིང་བཙན་ཁང་ཆེན་མོ་ནས་ཟན་བསྒྲིལ་བགྱིས་ཏེ་ཐག་གཅོད་་་་་
བྱེད་རྒྱུ་ཡིན་ཚུལ་གྱི་བཀའ་ལུང་སྩལ། མཚན་བྱང་རྣམས་ཟན་ནང་དུ་བསྒྲིལ་
བར་རྩོམ་པའི་ཚེ་ཐོག་མར་རྗེ་འདིའི་མཚན་བྱང་ལག་ཏུ་ཆུད་བྱུང་བ་ཟན་དུ་་་་་་
བསྒྲིལ་རྗེས་མཆོད་དཔོན་ནས་འདི་ལ་བརྟག་རྒྱུ་ཞིག་ཡོད་ཟེར། གསེར་ཞོ་ལ་
གཞལ་བས་རྗེ་འདིའི་མཚན་བྱང་ཅན་གྱི་ཟན་རིལ་ཞོ་གསུམ་ཆད་ལྷག་མེད་པ་་་་་་
དང་། གཞན་རྣམས་ཞོར་མ་ལོངས་པ་དང་། ལྷག་པ་ཅི་རིགས་སུ་འདུག་པ་དེར་
འཁོད་ཀུན་གྱིས་མངོན་སུམ་དུ་མཐོང་། མཚན་བྱང་མ་བཅུག་གོང་དུ་ཟན་
རྣམས་སྲང་ལ་བཙལ་ནས་ལྕི་ཡང་མཉམ་པ་བྱས་ཡོད་ཀྱང་མཚན་ཐོ་རྣམས་་་་་་་
བཅུག་འཕྲལ་ཁྱད་པར་ཆེ་བར་སོང་བ་ཆེས་ཡ་མཚན་པར་མངོན། དེ་ནས་
དགའ་ལྡན་གསེར་ཁྲི་རྣམ་པ། མཁན་སྤྲུལ་དུ་མས་གཙོས་གྲྭ་ཚང་བཞིའི་དགེ་
འདུན་ཐམས་ཅད་བེ་ཧར་ལྕོག་ཏུ་གདན་འཛོམ་ཐོག་ལྷ་ཚེས་བཏང་སྟེ་ཐུགས་་་་་་་
དམ་ཞལ་འདོན་གང་རྒྱས་གནང་མཐར། སྐྱབས་མགོན་འཇམ་དབྱངས་བཞད་
པ་རིན་པོ་ཆེ་ཉིད་ནས་ཁྱོད་ནི་བླ་མ་ཁྱོད་ནི་ཡི་དམ་ཞེས་སོགས་བླ་མཆོད་ཀྱི་ཕུར་་
ཚུགས་གསོལ་འདེབས་གསུང་བཞིན་དུ་ཟན་བསྒྱུར་བས་བདག་ཉིད་ཆེན་པོ་་་་་་་
འདིའི་མཚན་བྱང་ནམ་མཁར་འཕར་བའི་ཚུལ་གྱིས་ཐམས་ཅད་ཀྱི་ཐོག་མར་ཐོན།
སླར་བཙན་ཁང་སྒོར་ཕྱིན་པ་དང་ཚོགས་དུང་འབུད་པ་དུས་འཛོམ་པ་བྱུང་ཞིང༌།
གཟིམས་ཆུང་རྭ་སྐོར་དུ་སླེབས་པའི་ཚེ་འབྲུག་སྒྲ་སྒྲོག་བཞིན་ཆར་ཟིམ་འབབ་པ་་་
དང༌། ཧོར་ཚང་གསེར་ཁྲི་རིན་པོ་ཆེ་ནས་དཔེ་མཛོད་ལྷ་ཁང་གི་རྟེན་གཙོར་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཇོག་རྒྱུའི་རྗེའི་སྐུ་བརྙན་གསར་བཞེངས་རབ་གནས་ཀྱི་ཕྱིར་སྐུ་མདུན་དུ་གདན་
དྲངས་པ་དང་དུས་འགྲིགས་པ་སོགས་ཕུན་སུམ་ཚོགས་པའི་རྟེན་འབྱུང་ཁོ་ན་་་་་་
མངོན་དུ་གྱུར། སྐུ་དབོན་དང་ལས་སྣེ་རྣམས་སྨྲ་མི་ཤེས་པའི་དགའ་སྤྲོ་ཆེན་པོས་
སྐྱབས་མགོན་མཆོག་ལ་རྟེན་འབྲེལ་ལེགས་ཚོགས་ཆེ་བར་བྱུང་བའི་དགའ་དར་་་་
ཕུལ་ཏེ་མཆོག་སྤྲུལ་འདི་ཉིད་བསྟན་འགྲོའི་དོན་ཆེན་མཛད་པ་ལ་རྗེ་བདག་ཉིད་་་
ཆེན་པོ་ལྟ་བུ་ཞིག་འོང་བའི་སྐྱབས་འཇུག་ཞུས་པར། དེ་མཐུན་གྱི་ཞལ་བཞེས་
དང་། མདང་ངའི་རྨི་ལམ་དུ་མི་ཞིག་གིས་ང་ལ་དུང་གཡས་འཁྱིལ་ཞིག་ཕུལ་ནས།
དུང་འདི་ཆུ་ཕྲན་ཆུང་ངུའི་ནང་ནས་བྱུང་བ་མིན། རྒྱ་མཚོ་ཆེན་པོའི་ནང་གི་ཡིན་
པས་འདིས་སྒྲ་ཐོས་ཚད་ལ་ངན་སོང་མེད་ཟེར་བ་ཞིག་རྨིས་པས་དམ་པ་འདི་རང་
དགའ་བ་ཞིག་མིན་འདུག ས་མཐོན་པོར་སོན་པའི་སེམས་དཔའ་ཆེན་པོ་སེམས་
ཅན་གྱི་དོན་དཔག་མེད་བྱེད་པ་ཞིག་རང་རེའི་ལག་ཏུ་ཆུད་པར་ངེས་ཞེས་སོགས་་
དགྱེས་པའི་བཀའ་མཆིད་ལྷུག་པར་སྩལ་ཏེ་དེར་འཁོད་རྣམས་བླ་ན་མེད་པའི་་་་་་
དད་སྤྲོའི་དཔལ་ལ་བཀོད། སྔོན་སྐྱབས་རྗེ་གོང་མས་མཛད་པའི་ཐ་མ་སྟོན་པ་ལ་
ཉེ་སྐབས་སྐུ་དབོན་སོགས་ཆེ་བགྲེས་འགར། རྗེ་འཇམ་དབྱངས་བཞད་པ་བླ་མ་
དབུ་མ་པ་དངོས་ཡིན་པས་ཁྱེད་རྣམས་ཀྱིས་བློ་རྩེ་དེ་ལ་གཏོད་ཅེས་ཞལ་ཆེམས་་་་་
གནང་བ་བཞིན་ཞབས་ཕྱི་དབོན་གཉེར་སོགས་དང་བླ་གྲྭ་ཐམས་ཅད་ཀྱིས་རྗེས་་་
སོར་ཡང་སྤྲུལ་གྱི་དོན་སྐོར་རྣམས་སྐྱབས་རྗེ་འཇམ་དབྱངས་བཞད་པ་གཅིག་པུར་
བློ་བཀལ་ཏེ་ཡང་ཡང་ཞུས་པས། རྗེ་ཉིད་ནས་ཀྱང་གང་ཅིར་ཁུར་བཞེས་ཆེན་
པོས་སྔ་ཕྱིར་སྤྱན་བསྐྱངས་གཞན་དང་མི་འདྲ་བ་མཛད་པའི་ཚུལ་གོང་སྨོས་ལྟར་་་་
རོ། །སྔོན་ཁྲི་ཆེན་གུང་ཐང་བའི་སྤྲུལ་སྐུ་འཚོལ་སྐབས་བླ་ཆེན་འབྱོར་ལྡན་གྱི་ཚོ་
བའི་རིགས་སུ་དོགས་གནས་འགའ་ཙམ་ཡོད་ཀྱང་ཀུན་མཁྱེན་འཇིགས་མེད་་་་་་་
དབང་པོས་གཞན་རྐྱེན་གྱི་དབང་དུ་མ་བཏང་བར་མཛོད་དགེར་འཁྲུངས་པ་དེ་་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ངོས་འཛིན་མཛད་པ་ལ་བརྟེན་ནས་རྗེས་སོར་གུང་ཐང་འཇམ་པའི་དབྱངས་ཞེས་
མཁས་བཙུན་བཟང་གསུམ་གྱི་ཡོན་ཏན་གཞན་འགྲན་མེད་པ་དེ་ཉིད་ཀྱིས་བླ་་་་་
བྲང་བཀྲ་ཤིས་འཁྱིལ་དུ་རྗེའི་མདོ་སྔགས་ཀྱི་བསྟན་པ་ས་དར་རྡོ་དར་དུ་མཛད་་་་
པའི་ཚུལ་ཡོངས་སུ་གྲགས་པ་དང་ཆ་མཚུངས་པར། ༧སྐྱབས་རྗེ་འཇིགས་མེད་རྒྱ་
མཚོ་འདི་བས་ཀྱང་ཀིརྟིའི་ཡང་སྲིད་ཀྱི་དོགས་གནས་སོ་སོར་དགོངས་དཔྱད་ཡང་
ཡང་མཛད་དེ། རྗེ་བླ་མ་འདི་ཉིད་སྤྲུལ་སྐུ་འཁྲུལ་མེད་དུ་ངོས་འཛིན་མཛད་པའི་
བཀའ་དྲིན་ལས་ད་ལྟ་ལྷོ་ཕྱོགས་ཀྱི་རྒྱུད་སྟོད་སྨད་ཐམས་ཅད་དུ་བཤད་སྒྲུབ་ཀྱི་་་་
སྲོལ་བཟང་བླ་ན་མེད་པ་འཕེལ་རྒྱས་སུ་གྱུར་པ་འདི་བཞིན་ལགས་པས་ཚུལ་་་་་་་
འདིའི་བཀའ་དྲིན་གྱི་ཆ་ཤས་ཙམ་ཡང་ཕྱི་རབས་པ་རྣམས་ཀྱིས་བསབ་པར་སླ་བ་
མ་ཡིན་ནོ། །བླ་མ་ལས་སྣེ་རྣམས་ཕྱིར་འབྱོན་ལམ་སྐྱབས་རྗེ་དབལ་མང་རིན་པོ་
ཆེའི་མདུན་དུ་མཇལ་ཏེ། ཁ་དར་འབུལ་རྒྱུའི་དོན་སོགས་ལ་སྐྱབས་འཇུག་ཞུས་
པར། བགྲེས་ཉམས་ཤིན་ཏུ་ཆེ་ཡང་གུས་པའི་རྣམ་འགྱུར་གྱིས་དབུ་མནབ་ཕུད་
དེ་ལྷ་དར་སེར་པོ་ཆེ་ལེགས་དང་རྗེ་བཙུན་འཇམ་པའི་དབྱངས་དང་སྒྲོལ་མའི་ལི་་
སྐུ་རྙིང་བ་བྱིན་རླབས་ཀྱི་གཟི་འོད་འབར་བ་འབུལ་བསྐུར་མཛད་ནས། ངའི་ཁ་
དར་དང་རྟེན་རྣམས་ཐོག་མར་ཕུལ་ན་རྟེན་འབྲེལ་ཡོད་ཚུལ་གསུངས་ཤིང་ཤིན་་་
ཏུ་དགྱེས་པའི་ཉམས་ཀྱིས་བླ་གྲྭ་རྣམས་ལ་ཐུགས་ནང་ཉེ་བའི་བསླབ་སྟོན་མང་དུ་་
སྩལ། སྐུ་བརྙན་རྣམས་རྗེས་སོར་འབྲལ་སྤང་ནང་རྟེན་གྲས་སུ་བཞུགས། ཕྱིས་ལྷ་
ཐོར་ཕུལ་སྐབས་འཇམ་དབྱངས་ཀྱི་སྐུ་དེས་ལྷ་ཐོར་བཞེས་པའི་འབྲུམ་རྗེས་ད་་་་་་
ལྟའང་ཡོད་ཅིང་། རྗེ་ཉིད་ལ་འབྲུམ་རེ་གཉིས་ཡོད་ཙམ་ལས་བསྐུང་ཟུག་ཅི་ཡང་
མེད་པ་བྱུང༌། འདི་དུས་དབལ་མང་རིན་པོ་ཆེས་སྐུ་བརྙན་གནང་བ་འཕགས་
བོད་མཁས་པའི་གཞུང་ལུགས་རྣམས་ཀྱི་དགོངས་དོན་ཇི་བཞིན་གཟིགས་པའི་་་་་
མཁྱེན་རབ་དང༌། གཞན་ལ་ཕན་པའི་འཕྲིན་ལས་རླབས་ཆེན་འབྱུང་བའི་རྟེན་
43



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབྲེལ་དུ་མངོན་ཞིང༌། ཁོང་ཞིང་གཞན་དུ་འབྱོན་པར་ཉེ་སྟབས་བསྟན་དོན་གྱི་
ཁུར་ཕོག་པའི་ཉམས་ཤིག་ཀྱང་ཡོད་དམ་སྙམ་དུ་ཁོ་བོ་སེམས་སོ། །ཆེ་བགྲེས་
རྣམས་མགྱོགས་ཤད་ཀྱིས་གདན་སར་ཕེབས་ཏེ་དགའ་སྤྲོའི་མང་འགྱེད་བཏང་་་་་་
ནས། མཆོག་སྤྲུལ་རིན་པོ་ཆེར་ཁ་དར་འབུལ་དུ་སོང་བ་ཚེས་བརྒྱད་ལ་རྩེ་ཆུའི་
ཁར་འབྱོར། དེ་ཉིན་སྔ་མོ་ནས་རྗེ་ཉིད་ཀྱིས་དེ་རིང་ཨ་ལགས་མང་པོ་ཡོང་གིན་
ཡོད་ཅེས་གསུངས་ཤིང༌། ཚེས་དགུའི་སྔ་དྲོ་བླ་གྲྭ་རྣམས་ནས་ཐོག་མའི་རྟེན་
འབྱུང་གི་ལེགས་དར་ཕུལ་སྐབས་བག་ཚ་བ་སོགས་བྱིས་པ་རང་དགའ་བ་རྣམས་་་
དང་མི་འདྲ་བར་ཐམས་ཅད་ལ་རྗེས་སུ་བརྩེ་བའི་སྤྱན་རས་ཀྱིས་བཙའ་བཞིན་དུ་་
དམིགས་བརྩེ་མ་གསུངས་ནས་མཇལ་ཁ་གནང་བས་དེར་འཁོད་རྣམས་དགའ་་་་་
དད་སྤྲོ་གསུམ་གྱི་དཔལ་ལ་བཀོད། མ་འགྱངས་པར་རྗེ་འཇམ་དབྱངས་བཞད་པ་
རིན་པོ་ཆེ་ཁོ་ཚེར་ཆིབས་བསྒྱུར་སྐབས་འཁྲུངས་གཞིས་ཀྱི་མི་ཚང་ཆོ་ཧོར་ན་ཡོད་
པ་ཁོ་ཚེར་ལེན་དུ་བཅུག མཆོག་སྤྲུལ་རིན་པོ་ཆེར་བློ་བཟང་འཕྲིན་ལས་བསྟན་
པ་རྒྱ་མཚོ་ཞེས་པའི་མཚན་སྩལ་ཅིང་། ཁོ་ཀྱཱའི་ལྷ་རམས་པ་སྨོན་ལམ་རྒྱ་མཚོ་རེ་
ཞིག་སྐུ་དྲུང་དུ་སྡོད་དགོས་ཚུལ་གྱི་ལྗགས་བཀོད་དང་བཅོལ་དམ་མཛད། མཆོག་
སྤྲུལ་ཉིད་ལ་ཆིབས་ཆེན་གཅིག མ་ཡུམ་སོགས་ལ་རྟ་ནོར་བཅོ་ལྔ། ལུག་ཉིས་བརྒྱ།
དོང་ཚེ་ཁྲོན་བརྒྱ་བཅས་གནང་བ་ཁོ་ཚེའི་འགོ་བ་ལ་སྒར་ཐོག་ཏུ་སྐྱེལ་འཇུག་པ་་་
སོགས་གཟིགས་པ་ཚད་མེད་མཛད། འཇམ་མགོན་བསྟན་པའི་མངའ་བདག་
ཆེན་པོ་ཀུན་མཁྱེན་འཇིགས་མེད་རྒྱ་མཚོའི་དྲུང་དུ་བཀའ་ཆོས་ཀྱི་ཐོག་མར་སྒྲོལ་་་
དཀར་ཡིད་བཞིན་འཁོར་ལོའི་རྗེས་གནང་དང༌། གྲུབ་རྒྱལ་ལུགས་ཀྱི་ཚེ་དབང་།
དགའ་ལྡན་ལྷ་བརྒྱ་མ། ལམ་གཙོ། སྒྲོལ་བསྟོད། རིགས་གསུམ་མགོན་པོའི་
གཟུངས། ཆོས་སྐྱོང་སྣ་ཚོགས་ཀྱི་སྔགས་སོགས་ལྗགས་ལུང་གསན། འདི་དུས་
སྐྱབས་རྗེ་མཆོག་ནས་བཞུགས་སྒར་དུ་སླེབ་ཀྱི་བར་ཆིབས་བཤོལ་མི་དགོས་ཚུལ་་་་
A4



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྩལ་ཀྱང་། རྗེ་ཉིད་ནས་ཨུ་ཚུགས་ལྟ་བུས་སྒར་གྱི་ཕྱི་རོལ་ཏུ་ཆིབས་བཤོལ་ཏེ་
ཞབས་ཐང་ཁོ་ནར་གུས་ཉམས་ཀྱིས་ཕེབས་པ་སོགས་སྐུ་ན་ཤིན་ཏུ་ཕྲ་ཡང་དམ་་་་
པའི་མཛད་སྤྱོད་ལས་མི་འདའ་བ་ཞིག་ཡིན་པར་སྣང་། ཉིན་གཅིག་མ་ཡུམ་ལ།
དེ་རིང་ཇ་སྐོལ་དང་ང་ལ་འགྲུལ་བ་ཞིག་ཡོང་རྒྱུ་ཡོད་ཅེས་ལན་འགའ་གསུངས་པ་
ལྟར། ཉིན་གུང་ཙམ་ན་གདན་སའི་དྲག་གྲས་འགའ་ཞིག་ན་བཟའ་འབུལ་དུ་
འབྱོར་བས་དེར་འཁོད་རྣམས་ཡ་མཚན་དུ་གྱུར། བདུན་པའི་ཡར་ཚེས་ཀྱི་ཉིན་
སྤྱན་ནམ་མཁར་གཏད་དེ་ཡུན་རིང་གཟིགས་པ་ལ། ཉེ་གནས་ཤིག་གིས་ཅི་རེད་
ཞུས་པར། ཟླ་གདན་ཞིག་གི་སྟེང་དུ་བུམ་པ་དཀར་པོ་ཞིག་དང༌། དེའི་ནང་ན་
པདྨ་ཞིག་ཡོད་པ་མཐོང་གསུངས། དེ་ཅི་ཡིན་ཞུས་པར། ང་ལ་ནུ་བོ་བླ་མ་ཞིག་
འཁྲུངས་བའི་རྟགས་རེད་གསུངས། བླ་མ་ཇི་འདྲ་ཞིག་ཡིན་ཞུས་པར། འགྱོགས་
བྱང་མཛོ་ལ་འདྲེན་མཁན་ཞིག་ཡིན་གསུངས། གཙོས་ཁྲི་རྒན་རིན་པོ་ཆེ་བློ་
བཟང་རྒྱལ་མཚན་སེངྒེ་དེ་ཉིད་སྐུ་ན་ཆེར་སྨིན་ཚེ་ཡས་མས་སུ་ཆིབས་བསྒྱུར་་་་་་
སྐབས་ཕེབས་བྱམས་མཛོ་ལ་དྲངས་ནས་འབྱོན་གྱིན་ཡོད་སྟབས། དྲུང་འཁོད་
རྣམས་དེ་ཕྱོགས་ལ་དཔྱད་པ་མ་ཞུགས་པ་མ་གཏོགས་དེ་ལས་ལྷག་པའི་ངོས་་་་་་
འཛིན་གསལ་བོ་མཛད་ལུགས་མི་སྣང་། རྗེས་སོར་ཉིད་ཀྱི་ཁུ་བོར་གཏོགས་པ་བླ་
བྲང་ཨ་ཞང་བསྟན་པས་དེ་དོན་ཡང་བསྐྱར་གྱིས་ཞུས་པའི་ཚེའང་སྔར་གྱི་དེ་ཁོ་ན་
ལྟར་གསུངས། དེ་ནས་བཟུང་ན་བཟའི་གྲས་སུ་ངོ་ཞྭ་ཞིག་ཡོད་པ་དང་། སྐུ་རྒྱབ་
ཏུ་གདག་རྒྱུའི་སྲུང་འཁོར་གཉིས་དོ་དམ་མཛད་དེ། ངའི་ནུ་བོ་བླ་མ་དེ་ལ་དགོས་
གསུངས་ནས་ཡང་ཡང་གཟིགས་རྟོག་མཛད། བརྒྱད་པའི་ནང་སྐུ་ཁམས་ཅུང་
ཟད་ལྟེམ་པའི་ཚུལ་མཛད་པར་ཞབས་བརྟན་འགའ་ཞིག་བསྒྲུབས་ཀྱང་ཕན་སྐྱེད་་
ཆེར་མ་བྱུང༌། ཉིན་གཅིག་ངས་ནམ་མཁར་པདྨ་དང་ཟླ་བའི་གདན་གྱི་སྟེང་དུ་
པདྨ་ཞིག རལ་གྲི་ཞིག རྡོ་རྗེ་ཞིག་སྟེ་གསུམ་གྱེན་འགྲེང་དུ་ཡོད་པ་མཐོང་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གསུངས། ཞབས་སྡོད་པ་ཞིག་གིས་དེ་ཅི་རེད་ཞུས་པར། ཅི་ཡང་མ་རེད། ངའི་
སྒར་དུ་གཟིམས་ཆུང་ངོས་ལ་དེ་འདྲ་ཞིག་འབྲི་དགོས་ཞེས་སྦེད་པའི་རྣམ་པ་ལྟ་བུ་
མཛད། དེ་འཕྲལ་ནས་སྐུ་བསྟུན་ལྷག་མེད་དུ་དྭངས། ཚུལ་འདི་ཉིད་དཔྱད་གཞི་
ཆེ་བར་སྣང་བས། ཁ་ཚོན་གཅོད་པ་དཀའ་ཡང་རིགས་གསུམ་སྤྱི་སྒྲུབ་ཀྱི་རྣལ་
འབྱོར་ཟབ་མོས་འགལ་རྐྱེན་ལམ་དུ་བསླངས་པ་ཡིན་ནམ་སྙམ་དུ་སེམས། དགུ་
བའི་ཚེས་ལ་ཀུན་མཁྱེན་འཇམ་དབྱངས་བཞད་པ་རིན་པོ་ཆེ་ཁེ་ཐ་ཕྱོགས་ནས་་་་་
སླར་ཆིབས་བསྒྱུར་སྐབས་སུའང་མཇལ་དུ་ཕེབས་པར་ནང་མཛོད་དང་གསོལ་་་་
ཚིགས་སོགས་ཕྱག་བདར་ནས་གནང་སྟེ་གཞན་ལས་ཁྱད་དུ་འཕགས་པའི་དགྱེས་
ཉམས་དང་བཀུར་གཟོས་ཆེ་བ་མཛད། མཚན་མོ་གཟིམས་བདེ་མིན་ཅུང་ཟད་
ཡོད་ཚུལ་ཞུས་པར། བཀའ་བསྒོ་ཞིག་མཛད་དེ་ད་སྐྱོན་མེད་ཕྱིན་ཆད་མར་མང་
བོ་མ་བཞེས་ན་ལེགས་ཚུལ་གསུངས་པ་བཀའ་བཞིན་བསྒྲུབས། བཞུགས་སྒར་
འདེགས་ཉིན་གད་དམར་ཧལ་ཧའི་ཉག་ག་བརྒལ་གྱི་བར་ཕེབས་རྗེས་སུ་གཟིགས་
པ་མཛད་ནས། ད་ཕྱིན་ཆད་ངས་སྐུ་ཕྱོགས་རིན་པོ་ཆེ་འདི་བའི་ཕེབས་སྟངས་
བཞུགས་ཚུལ་སོགས་མཛད་སྤྱོད་ཇི་ལྟ་བ་བཞིན་བྱེད་རྒྱུ་ཡིན་གསུངས་པ་དགོངས་
གཞི་ཟབ་པར་འཁུམས། བཅུ་གཅིག་པའི་ཡར་ཚེས་དུས་ཁོ་ཚེ་སྒར་བའི་མགོན་
པོའི་མདུན་དུ་མཇལ་སྐབས། མགོན་པོའི་སྐུ་ལ་གཟིགས་ནས་འདིས་ང་ལ་ཅིག་
གསུང་གི་འདུག་གསུངས། སླར་གཟིམས་གུར་དུ་ཕེབས་འཕྲལ་མྱུར་མཛད་མ་
ཐག་ཐོགས་མེད་པར་གསུངས་ཏེ། འདི་ང་ལ་མགོན་པོས་བསླབས་པ་ཡིན་
གསུངས་པ་སྔོན་ཆད་ཐུགས་འཛིན་གནང་མ་མྱོང་བས་ཆེས་ཡ་མཚན་པར་མངོན།
རྒྱལ་ཟླའི་ནང་བཀྲ་ཤིས་འཁྱིལ་དགེ་བཤེས་སྨོན་ལམ་རྒྱ་མཚོ་ནས། རྗེ་ཉིད་ཀྱིས་
ལམ་གཙོ་སྐྱོར་སྦྱངས་མཛད་པའི་ཞབས་ཕྱི་ཞུས་སྐབས། གནས་ལུགས་རྟོགས་
པའི་ཤེས་རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་གོམས་བྱས་ཀྱང་། །
46



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྲིད་པའི་རྩ་བ་གཅོད་པར་མི་ནུས་པས། །དེ་ཕྱིར་རྟེན་འབྲེལ་རྟོགས་པའི་ཐབས་
ལ་འབད། །ཅེས་པའི་མཚམས་སུ་ནམ་མཁར་ཧར་གྱིས་གཟིགས་པས། ཁྱེད་ལ་མི་
ཡོང་བ་ཨེ་རེད་ཞུས་པར། དེ་མིན། ཁྱོད་ཅུང་སྡོད། བློ་ཀ་འདིའི་དོན་གནས་
ལུགས་རྟོགས་པའི་ཤེས་རབ་མེད་ན། ངེས་འབྱུང་དང་བྱང་ཆུབ་ཀྱི་སེམས་ཙམ་
ལ་འབད་ཀྱང་ཐར་བ་འཐོབ་མི་ནུས། དབུ་མ་ལུང་རིགས་སྒྲོན་མེ་ལྟ་དགོས་
གསུངས་པ་རེད་གསུངས། ཚུལ་འདི་ཡང་སྐུ་ན་ཕྲ་མོའི་དུས་ནས་བཟུང་གཞུང་
དོན་ལ་དཔྱད་པ་འཇུག་ཚུལ་སྦྱངས་པ་སྔོན་སོང་དག་དང་ཕྱོགས་མཚུངས་པ་བློ་་་
གྲོས་དང་ལྡན་པ་རྣམས་བསམས་ཀྱིན་དད་པར་བྱ་བའི་གནས་ཁོ་ནའོ། །དགུང་
ལོ་དྲུག་པ་ཤིང་སྟག( སྤྱི་ལོ ༡༨ ༥༤) ལོ་གསར་སྐབས་རྗེ་བཙུན་དཀོན་མཆོག་་་་
སྨོན་ལམ་རིན་པོ་ཆེ་དང་། ཨ་ལགས་བསྟན་པ་ཚང་རྣམ་གཉིས་མཇལ་དུ་ཕེབས་
པ་ལ་དགྱེས་ཚོར་ཆེན་པོ་མཛད། ཚེས་ལྔའི་ཉིན་ལུང་རྟོགས་ཡོན་ཏན་དུ་མའི་
མངའ་བདག་རྗེ་བཙུན་དཀོན་མཆོག་སྨོན་ལམ་དཔལ་བཟང་པོའི་ཞལ་སྔ་ནས་་་་་
ལས་དགེ་བསྙེན་གྱི་སྡོམ་པ་བཞེས། དྲུང་འཁོད་དགེ་བཤེས་སྨོན་ལམ་རྒྱ་མཚོར་
དབུ་མ་ལུང་རིགས་སྒྲོན་མེའི་དཔེ་ཞིག་ཡོད་པ་འདི་ང་ལ་ཅིས་ཀྱང་དགོས་ཞེས་་་་་
ཕྱག་གིས་འཐམས་བྱུང་བར། ཁོ་རང་ལ་ཡང་ཆོས་ཀྱི་རྗེས་སུ་འབྲངས་པའི་དད་
པ་ལྡོག་ཏུ་མེད་པ་ཞིག་འཁྲུངས་ཏེ། དཔེ་ཆ་དགའ་བཞིན་ཕུལ་ནས་ལམ་གཙོའི་
ལུང་ཞུས་པ་འདུན་པ་ལྟར་སྩལ། སྐབས་ཞིག་སྐུ་ཕྲེང་གོང་མ་རིམ་བྱོན་གྱི་གསོལ་
འདེབས་གཟིགས་ཚེ། མཁའ་འགྲོས་རྗེས་བཟུང་བསྟན་པ་རབ་རྒྱས་ཞབས། །
ཞེས་པའི་ཐད་དུ་ཌ་མ་རུ་བསྣམས་པའི་ཚུལ་མཛད་དེ། འདི་བ་གཅོད་པ་ཞིག་
རེད་མོད་གསུངས། བཙན་མོའི་སྣར་དགེ་བཤེས་སྨོན་ལམ་རྒྱ་མཚོ་དང་ལྷན་ཅིག་
བཞུགས་སྐབས། ཉིན་གཅིག་ཀྱལ་ཀ་ལྟ་བུའི་ཚུལ་དུ་དེ་རིང་ལ་བཙས་བསྟོད་
དགོས་གསུངས་ནས། ལ་བཙས་འདྲ་བ་ཞིག་བརྩིགས། འདི་མགོན་པོའི་ལ་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཙས་གཉན་པོ་ཟེར་བ་ཡིན། འདི་ལ་ངན་བྱས་ན་མགོན་པོ་འཁོན་ཡོང་
གསུངས། དེ་ཕྱིན་རུ་བ་མང་པོས་བསྟོད་ཅིང་ཆོ་འཕྲུལ་ཆེན་པོ་ཅན་ཞིག་ཏུ་སོང་
སྐད། འདི་ནས་བཟུང་གདན་སར་ཕེབས་ཀྱི་བར་ཨ་ལགས་བསྟན་པ་ཚང་ཡོངས་
འཛིན་དུ་བཅར་བཞུགས་མཛད། སྔོན་སྐྱབས་རྗེ་གོང་མས་ཁྲི་ཟུར་བསྟན་པ་ཚང་
ལ་ཁྱེད་སྐུ་ན་བགྲེས་པས། རང་རེ་དཔོན་གཡོག་རྗེས་སོར་ས་ཆུ་བཟང་ས་རེར་
རས་གུར་ཕུབ་སྟེ་ལམ་རིམ་མཉམ་དུ་ལྟ་འདོད་ཡོད་ཅེས་གསུང་ཟུར་གྱིས་ལུང་་་་་་
བསྟན་པའི་ཐོག་ཏུ་ཁེལ། རོང་བོ་བསེའི་ཆུ་མ་ན་སྤྲུལ་སྐུའི་དོགས་གནས་ཤིག་
ཡོད་སྟབས་བདུད་ཀྱིས་བརླམས་པ་འགར་ལབ་གླེང་ཤིན་ཏུ་མང་ཡང༌། རྡོ་རྗེ་
འཆང་དཀོན་མཆོག་སྨོན་ལམ་རིན་པོ་ཆེ་ནས་ང་ལ་སྐུ་ཕྱོགས་འཇམ་དབྱངས་་་་་་
བཞད་པས་ཐག་བཅད་པའི་ཀིརྟི་ཐོགས་མེད་གཅིག་པོ་འདིས་ཆོག་ཚུལ་གྱི་བཀའ་
བཙན་བརྗིད་དང་ལྡན་པ་གནང་བའི་རྟིང་གནོན་དབོན་པོ་རྣམ་གཉིས། བཞག་
སྡོམ་བླ་མ་དར་རྒྱས་རྒྱ་མཚོ། མཁན་སློབ་ཁྲི་གདན་ཟུར་གྱིས་གཙོས་བགྲེས་
གཞོན་ཕལ་ཆེ་བས་བྱས་པར་མ་ཟད། ཆུ་མའི་བྱིས་པ་དེ་མ་འགྱངས་པར་ལྔ་བའི་
ལམ་དུ་ཐེག་པས་ཁོ་རང་ཚོའི་འདོད་ཞེན་བྱེ་མའི་འཆིང་བུ་ལྟར་རང་ཞིག་ཏུ་་་་་་་
སོང་། སྤྱིར་སྐྱབས་རྗེ་འཇམ་དབྱངས་བཞད་པ་རིན་པོ་ཆེས་ཡང་སྲིད་གཞན་
རྣམས་ཐག་གཅོད་དུས་སྒྲོལ་མའི་སྣང་བརྙན་གྱི་མདུན་དུ་ཟན་བསྒྲིལ་གནང་བ་་་་
ཡིན་ཡང་། དེ་སྐབས་བཙན་ཁང་དུ་ཐག་བཅད་པའི་རྒྱུ་མཚན་ཡང་ཆོས་སྲུང་
རྣམས་ཀྱིས་དྲག་པོའི་འཕྲིན་ལས་གྲུབ་དགོས་འདི་ལྟ་བུའི་དབང་གིས་ཡིན་ནམ་་་
ཞེས་དཔྱོད་ལྡན་འགའ་ཞིག་གླེང་བ་དོན་གནས་སུ་སེམས། བླ་བྲང་སྐུ་ཕྱོགས་
རིན་པོ་ཆེ་ནས་གསོལ་དཔོན་བསྟན་པ་ཆེད་མངགས་ཀྱི་གདོང་ན་བཟའ་ཆ་ཚང་་་
དང༌། ཕེབས་བྱམས་གསར་བ་བསྐུར་གནང་མཛད་དེ་འགྱངས་མིན་གདན་སར་
འགོད་རྒྱུའི་ལྗགས་བཀོད་སྩལ་བ་བཞིན། ལྔ་བའི་ཚེས་ལ་ཞམ་རིང་དུ་རྒྱུན་
48



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཞུགས་བླ་གྲྭ་རྣམས་དང་། ཀུན་མཁྱེན་འཇམ་དབྱངས་བཞད་པའི་གསོལ་
དཔོན་བསྟན་པ། ཆིང་ཝང་གི་དྲུང་ཡིག་དགེ་ལེགས། མཛོད་དགེ་དམེ་བོའི་
དཔོན་པོ། ཚ་ཁོ་མཆོག་རྩེ་རྒྱལ་པོའི་སྐུ་ཚབ་ཏཱ་རོ་སོགས་ཕྱོགས་འདུས་ཀྱི་མི་སྣ་
ངོ་གཡོག མཛོད་དགེ་ཤོག་སོ་སོའི་དཔོན་ཁག་གང་ཡོད་བཅས་བླ་དཔོན་ཆེ་རྒྱ་
བརྒྱ་ཕྲག་དུ་མས་ཡོངས་སུ་བསྐོར་ཏེ། རྗེ་གོང་མའི་དུས་ལྟར་གདུགས་རྟ་དར་
སོགས་ཀྱི་སྦོས་པ་དང་བཅས་ཕྱག་བཏེགས། རང་དགོན་ནས་བསུ་རིང་ལ་འོངས་
པའི་བླ་གྲྭ་རྣམས་ཀྱིས་བསུས་ཤིང་། གདན་ས་དང་ཉེ་འཁོར་གྱི་སྡེ་རྣམས་ནས་ཇ་
ཐབ། ཞག་བབས་སོགས་ཀྱིས་བསྙེན་བཀུར་ཞུས་པའི་སར་རིམ་གྱིས་ཕེབས།
བསུ་བ་བར་མར་བདག་ཉིད་ཆེན་པོ་དཀོན་མཆོག་སྨོན་ལམ་རིན་པོ་ཆེ་འཁོར་་་་་
བཅས་ཕེབས་ནས་བཀྲ་ཤིས་པའི་ལྷ་དར་ཕུལ། གཟའ་སྐར་འཕྲོད་སྦྱོར་ཕུན་སུམ་
ཚོགས་པ་དཀར་ཕྱོགས་ཀྱི་དགའ་བ་གཉིས་པའི་ཉིན་གདན་སའི་མཁན་སློབ་ཁྲི་་་
གདན་ཟུར། ལས་སྣེ་སོ་སོ། གྲྭ་ཚང་ཕན་ཚུན། ནང་ཁག་ཆེ་ཆུང༌། དབོན་ཆོས་
མཛད། དགོན་ལག་དང་ལྷ་སྡེ་གང་ཡོད། མཐའ་བ་སྦྱིན་བདག་བཅས་ནས་རྟ་བ་
ལྔ་བརྒྱ་སྐོར་གྱིས་བསུ་བ་དང་། ཕེབས་སྐྱེལ་བ་རྣམས་དང་བཅས་ལུགས་གཉིས་
འབྱོར་བས་མངོན་པར་མཐོ་བའི་ཧོར་བོད་ཀྱི་བསུ་སྐྱེལ་བགྲང་བར་མི་བཟོད་་་་་་
པའི་དབུས་སུ་མཆོག་སྤྲུལ་དམ་པ་ཉིད་མཚན་དཔེའི་སྐྱེ་མཆེད་མངོན་པར་གསལ་
བ་ཉེ་དབང་ཚོགས་ཀྱི་དབུས་ན་བརྒྱ་བྱིན་ལྟ་བུ། སྡེ་སྣོད་སྨྲ་བའི་མཁས་དབང་
སྣམ་སྦྱར་གྱི་རྒྱལ་མཚན་འཆང་ཞིང་གདུགས་དང་བ་དན་ལ་སོགས་པའི་མཆོད་་་
པའི་ཡོ་བྱད་སྣ་ཚོགས་ཐོགས་པ་ཉིས་སྟོང་བརྒལ་བས་སེར་སྦྲེངས་ཀྱི་བསུ་བ་་་
བར་སྣང་དམར་སེར་གྱི་མདངས་སུ་བསྒྱུར་བ་ལི་ཁྲིའི་རྒྱ་མཚོ་འཁྲུགས་པའི་་་་་་་
རླབས་ལྟ་བུ། འབུད་དཀྲོལ་བརྡུང་བའི་རོལ་མོའི་བྱེ་བྲག་མཐའ་ཡས་པའི་
དབྱངས་སྙན་སྐལ་བཟང་རྣ་བའི་བདུད་རྩིར་འཁྲོལ་བ་དྲི་ཟའི་དགའ་བའི་ཚལ་་་
A9



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གྱི་རྒྱུད་མངས་ལྟ་བུ། ཕྱོགས་རིས་མེད་ནས་འདུས་པའི་དད་ལྡན་ཁྲི་ཕྲག་བརྒལ་
བ་ཙམ་གྱིས་མི་ཕྱེད་དད་པས་གུས་ཕྱག་ཡང་ཡང་འཚལ་བ་ཤུགས་དྲག་རླུང་གིས་་
བཏབ་པའི་སྐྱེད་ཚལ་གྱི་ལྗོན་ཕྲེང་ལྟ་བུ། མདོར་ན་སྐལ་བ་དང་ལྡན་པ་རྣམས་ཀྱི་
མིག་དང་ཡིད་ལ་བདུད་རྩིའི་ཆར་ཟིམ་འབེབས་བཞིན་དུ་གདན་ས་ཆེན་པོ་དགེ་་་
ལྡན་བཀྲ་ཤིས་འཁྱིལ་གྱི་འདུ་ཁང་ཆེན་མོར་འཇིགས་བྲལ་གདོང་ལྔས་བཏེགས་་་་
པའི་ཁྲི་འཕང་མཐོན་པོར་ཞབས་སེན་འདབ་བརྒྱའི་ཕྲེང་བ་ཉེ་བར་བཀོད་དེ་་་་་
སྔོན་མེད་དགེ་མཚན་གསར་བའི་དབྱངས་ཀྱིས་ལྷ་དང་བཅས་པའི་འཇིག་རྟེན་་་་་
མཐའ་དག་ཁྱབ་པར་གྱུར་ཏོ། །
སྨྲས་པ། འགྲོ་ལ་དགེ་བའི་བཀྲ་ཤིས་སྙེ་མའི་ཆར། །བསྙིལ་ལས་ཀུན་དགའི་
ཚོར་བ་སྤེལ་མཁས་པ། །གང་སྐུ་དཔག་བསམ་མྱུ་གུ་གསར་བའི་ལྗོན། །འདེགས་
བྱེད་འཛིན་མའི་སྐལ་བ་འདི་ཀོ་རྨད། །རིག་འཛིན་དཔའ་བོ་འབུམ་གྱི་ཅོད་པན་
རྩེར། །ཞབས་སེན་དབང་གི་རྒྱལ་པོ་མཛེས་པ་དེས། །དུས་གསུམ་རྒྱལ་བ་རྒྱ་
མཚོའི་འཕྲིན་ལས་སྐུ། །དོན་ཡོད་རྡོ་རྗེ་མངོན་སུམ་ཉིད་དུ་བསྔགས། །གསུང་
ངག་པདྨའི་འདབ་ཕྲེང་བཞད་པའི་མོད། །ཡིག་དྲུག་སྦྲང་རྩིའི་བསང་གཏོར་
ཕྱོགས་ཀྱི་མཐར། །རྩོལ་མེད་འཐོར་བའི་ལེགས་མཛད་དཔལ་གྱི་དྲི། །འགྲོ་རྣམས་
དང་བ་འདྲེན་པའི་དཔྱིད་དུ་གྱུར། །སྒྲིབ་བྲལ་གཟིགས་པ་དག་པའི་དཔའ་བོ་
འགས། །གསང་བ་ཡེ་ཤེས་མེ་ལོང་གཙང་མའི་གྲུར། གསལ་བར་ཤར་བའི་ལུང་
བསྟན་ནོར་བུའི་ཕྲེང་། །གཟུར་གནས་མགུལ་བའི་རྒྱུན་དུ་རིམ་བཞིན་སྩལ། །ན་
ཚོད་ལང་ཚོའི་སྡོང་བུ་ཆེས་ཕྲ་ཡང་། །རིང་ནས་གཅིག་ཏུ་གོམས་པའི་ཡོན་ཏན་
གྱི། །གསུང་ཞིམ་འདྲ་མིན་མངར་བའི་ཁྱད་པར་ཆོས། །ཀུན་ལས་མངོན་པར་
འཕགས་པ་འདི་རྨད་བྱུང་། །ཁྱད་པར་རོང་ཆེན་བུདྡྷ་རྡོ་རྗེ་སོགས། །འགྲོ་མགོན་
གོང་མ་རིམ་བྱོན་དངོས་ཡིན་ཀྱང་། །འཆད་རྩོད་རྩོམ་པའི་འཕྲིན་ལས་ཉི་མའི་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འོད། །ཀུན་གྱི་རྩེར་སོན་འཇིགས་མེད་དབྱངས་སུ་བསྒྲགས། །དུས་གསུམ་
གཟིགས་པའི་བསླུ་མེད་ལུང་བསྟན་གཡུ་འབྲུག་མཐོན་པོར་བཞད་པའི་དབྱངས། །
དྲག་སྦྱོར་གློག་འོད་ཞགས་པ་དང་འགྲོགས་ཆོས་སྲུང་འཕྲིན་ལས་འདོད་རྒུའི་ཆར།
སྔོན་གནས་རྗེས་སུ་དྲན་པའི་བདེན་གསུང་གཞན་གསོས་བུ་མོའི་དྲུག་འགྱུར་གླུ། །
ནམ་ཡང་མི་ཡོལ་དུས་སུ་འཛོམ་པས་མངོན་དགའ་དབྱར་གྱི་དཔལ་མོ་བཀུགས། །
མཚན་བྱང་ལྡན་པ་ཟན་གོང་རིལ་བུའི་ལྕིད། །སྐྱེ་སྤྲུལ་ཕལ་ལས་ལྷག་པ་འདི་འདྲ་
ན། །སྤངས་རྟོགས་ཡོན་ཏན་གསེར་གྱི་གར་བུའི་ལྗིད། །བསྟན་འཛིན་ཕལ་མོ་ཆེ་
དང་ག་ལ་མཉམ། །འཇིགས་མེད་བདེ་བ་མཆོག་གི་དར་ཆེན་པོ། །ལྷན་སྐྱེས་འོད་
གསལ་མདངས་ཀྱིས་ཉེར་འཁྱུད་པ། །སྒྲེང་མཛད་དཀྱིལ་འཁོར་རྒྱ་མཚོའི་བྱེད་པོ་
དེས། །སར་གནས་རྒྱལ་སྲས་དཔའ་བོར་རྗེས་སུ་བསྔགས། །ངག་གི་དབང་ཕྱུག་
རཏྭཱ ་དྷྭ་ཛ་ཞེས། །སྲིད་ཞིའི་དྲེགས་ལྡན་བྱེ་བའི་གཙུག་ནོར་དེས། །གཅིག་ཏུ་དད་
ཅིང་གུས་པའི་ཉམས་དང་བཅས། །ལྷག་ལྷ་ཟུང་གི་སྣང་བརྙན་སྐྱེས་སུ་ཕུལ། །
ཕྱིས་འབྱུང་མཛད་པའི་ཆ་ཤས་རེ་རེར་ཡང་། །མཚར་དུ་ཆེ་བའི་ལེགས་བྱས་
དཔལ་བེའུའི་རྒྱན། །འབུམ་ཕྲག་ཅིག་ཆར་བཞད་པས་སྲིད་པ་གསུམ། །ཡང་དག་
ཤིས་པ་སྒྲུབ་པའི་ལྟས་སུ་གྲུབ། །འཇམ་དབྱངས་དགྱེས་པའི་འཛུམ་ཞལ་བཞད་
པའི་མོད། །མི་འཇིགས་སྤོབས་པ་མཆོག་ལ་མངའ་བརྙེས་ནས། །དྲི་མེད་ལུང་
རིགས་དབྱངས་སྙན་རྒྱ་མཚོའི་མཐར། །འཁྲོལ་བའི་བྱེད་པོ་རིགས་ཀྱི་བདག་པོར་
བསྟེན། །ཚེ་དཔག་མེད་དང་ཡིད་བཞིན་འཁོར་ལོ་ཞེས། །རིགས་དང་རིགས་ཅན་
ལྷག་པའི་ལྷ་ཟུང་གི །སྨིན་བྱེད་བྱིན་རླབས་བདུད་རྩིའི་མཆོད་ཡོན་གྱིས། །གང་
སྐུ་གཞོམ་བྲལ་རྡོ་རྗེའི་ཁམས་སུ་བསྒྲུབས། །བློ་བཟང་རྒྱལ་བའི་འཕྲིན་ལས་སྤེལ་
བ་དང་། བསྟན་པ་རྒྱ་མཚོའི་བདག་པོར་འགྱུར་བ་སོགས། །ཀུན་ལས་ཁྱད་པར་
འཕགས་པ་མཚོན་ནུས་པའི། །མཚན་སྙན་གཡས་འཁྱིལ་སྒྲ་དབྱངས་དང་པོར་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཞད། །གནས་ལུགས་ལྟ་བའི་གསེར་གྱི་གྲུ་གཟིངས་ལས། །རྣམ་གྲོལ་ནོར་བུའི་
གླིང་དུ་ཕྱིན་པའི་ཐབས། །མཁའ་དབྱིངས་ཨུཏྤལ་རི་མོའི་རྗེས་འགྲོ་ཞེས། །བརྗོད་
པས་སྤངས་རྟོགས་རྫོགས་ལ་ངེས་པ་སྦྱིན། །བཀྲ་ཤིས་འོད་སྣང་འབུམ་ཕྲག་
འཁྱིལ་བ་མདོ་སྔགས་ཆོས་ཀྱི་སྡེ་ཆེན་པོར། །བཀྲ་ཤིས་ལེགས་ཚོགས་དཔལ་གྱིས་
ཕྱུག་པ་མི་འཇིགས་སེངྒེས་བཏེགས་པའི་ཁྲིར། །བཀྲ་ཤིས་འཁོར་ལོའི་རི་མོས་
མངོན་མཛེས་ཞབས་པད་དང་པོར་བཀོད་པའི་ཚེ། །བཀྲ་ཤིས་དཔལ་འབྱོར་ཆུ་
བོའི་རྒྱུན་བཞིན་འབྱུང་བའི་རྟེན་འབྲེལ་ལྷུན་གྱིས་གྲུབ། །དེ་ཚེ་ཕུན་ཚོགས་སྐལ་
བ་བཟང་པོ་ལ། །མགྲོན་དུ་བོས་པ་སྐལ་བཟང་མདོངས་མཐའི་ཚོགས། །ལེགས་
གསུང་དབྱར་གྱི་རྔ་གསང་ཐོས་ཙམ་གྱིས། །ཀུན་དགའི་སྒྲོ་གདུགས་ཟླུམ་པོར་
བསྐོར་བས་བྲེལ། །ཞེས་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་
བཙུན་བློ་བཟང་འཕྲིན་ལས་བསྟན་པ་རྒྱ་མཚོ་དཔལ་བཟང་པོའི་རྣམ་པར་ཐར་་་
བ་ངོ་མཚར་རྩིབས་སྟོང་བཀྲ་བའི་གསེར་གྱི་འཁོར་ལོ་ཐུབ་བསྟན་མཛེས་རྒྱན་་་་་་་
ཞེས་བྱ་བ་ལས་གདན་ས་ཆེན་པོ་དགེ་ལྡན་བཀྲ་ཤིས་འཁྱིལ་གྱི་མི་འཇིགས་སེངྒེའི་་
ཁྲི་ལ་ཞབས་ཀྱི་པདྨོ་བཀོད་པ་སོགས་ངོ་མཚར་བའི་རྩིབས་རྣམས་མཛེས་པར་་་་་
བྱེད་པའི་མུ་ཁྱུད་དེ་གསུམ་པའོ། །
༤. མཚན་ལྡན་བཤེས་གཉེན་དུ་མའི་ཞབས་པད་བསྟེན་
ཏེ་མདོ་རྒྱུད་ཀྱི་གཞུང་ལུགས་རྒྱ་མཚོ་ལྟ་བུ་ལ་གསན་སྦྱོང་
མཐར་ཕྱིན་མཛད་ཚུལ་གཙོ་བོར་བརྗོད་པ།
ཞིང་རབ་རྒྱ་མཚོའི་རྒྱལ་བ་ཀུན་གྱི་ཆོས་དབྱིངས་ཡེ་ཤེས་བཞད་པའི་་་་་་
མདངས། །དབུ་དགུ་འབར་བའི་དཀྱིལ་འཁོར་རབ་འཇིགས་མཐིང་ནག་སྲིན་པོ་
52



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁྲོས་པའི་གར། །སོ་བཞིའི་ཕྱག་གི་སྣ་ཚོགས་མཚོན་ཆས་སྲིད་གསུམ་བགེགས་
ཚོགས་སྡེ་བཅས་འཇོམས། །བཅུ་དྲུག་ཞབས་ཀྱིས་བདུད་དཔུང་རྣམ་གནོན་
འཇིགས་མཛད་རྡོ་རྗེས་དུས་ཀུན་སྐྱོངས། །སྟག་རིས་རྣམ་པར་བཀྲ་བ་སྦྲང་རྩིའི་
བུ། །སོ་ག་པདྨའི་ཚལ་ན་རྒྱུ་བའི་ཚེ། །རབ་སྙན་མགྲིན་པའི་རྒྱུད་མངས་བརྡུང་བ་
བཞིན། །དོན་ལྡན་བསྔགས་པའི་རོལ་མོ་འདི་ན་འཁྲོལ། །སྟོན་འཁོར་ཐམས་ཅད་
ལ་བཞེས་སྤྲོའི་སྟོན་ཆེན་བཏེགས་ཤིང༌། གཞུང་དང་གྲྭ་ཚང་ཕན་ཚུན་ནས་སྐུ་
གསུང་ཐུགས་རྟེན་སོགས་དངོས་འབུལ་གཟབ་རྒྱས་བསྟར་ཐོག ཚོགས་ཆེན་ཁྲི་
རིན་པོ་ཆེ་ཡོངས་ཀྱི་དགེ་བའི་བཤེས་གཉེན་ཆེན་པོ་ཐུབ་བསྟན་མཐའ་ཡས་ནས་་་
སྐྱབས་རྗེ་མཆོག་གི་སྐུ་ཕྲེང་སྔ་ཕྱིའི་རྣམ་ཐར་ལས་བརྩམས་པས་མཎྜལ་བཤད་པ་་་
བརྟན་བཞུགས་དང་འབྲེལ་བ་ཚིག་དོན་ཕུན་སུམ་ཚོགས་པ་ཞུས། རྗེ་ཉིད་སྐུ་ན་
ཤིན་ཏུ་ཕྲ་ཡང་སེར་སྐྱའི་ཁྲོམ་ཚོགས་རྒྱ་མཚོ་ལྟ་བུ་ལ་འཇིགས་པ་དང་བག་ཚ་་་་་
བའི་རྣམ་པ་གཏན་མེད་པར་ལྗགས་བསྔོ་ཡིད་འཁུལ་ངེས་མཛད་པས་དེར་འཁོད་
རྣམས་སྨྲ་མི་ཤེས་པའི་དད་སྤྲོའི་དཔལ་ལ་བཀོད། གཞི་བྱེས་ཀྱི་བླ་དཔོན་སེར་སྐྱ་
ཐམས་ཅད་ལ་ཕྱག་དབང་སྩལ། དེ་ནས་བླ་བྲང་ཁམས་གསུམ་ཟིལ་གནོན་ཞེས་
ལུགས་གཉིས་ཀྱི་འདུན་ས་ཆེན་པོ་དེར་གཟིམས་ཆུང་བཀའ་གདམས་ཕོ་བྲང་དུ་་་
ཡབ་རྗེ་གོང་མའི་ཆོས་ཀྱི་གདན་ཁྲིར་མངའ་གསོལ་ཏེ་སྤྲོ་སྟོན་གང་རྒྱས་ཞུས། །
དགོན་མ་ལག སྟོད་སྨད་ཀྱི་ལྷ་སྡེ། མཛོད་དགེ་རོང་འབྲོག་ཤོག་བཅུ་གཉིས་ཀྱི་བླ་
དཔོན་སྦྱིན་བདག་ཐམས་ཅད་ནས་ཁྲི་འབུལ་རྒྱས་པར་བསྟར། སྐུ་ཞང་དང་མ་
ཡུམ་སོགས་ལ་དངུལ་རྡོ་ཚད་ལྔ། རྟ་ནོར་བརྒྱ། ལུག་སུམ་བརྒྱ་གོས་ཕྲུག་ཁ་ཤས་
བཅས་དང༌། ཐག་ཉེ་རིང་གི་བླ་དཔོན་ཐམས་ཅད་ལ་གང་འོས་ཀྱི་སྟེར་ཆ་སྤམ་
མཐོ་བ་གཟབ། ཡབ་རྗེ་གོང་མ་དགོངས་གཏད་ཀྱི་སྐབས་མཁས་གྲུབ་ཆེན་པོ་
དཀོན་མཆོག་སྨོན་ལམ་རིན་པོ་ཆེ་རྒྱལ་ཚབ་ཏུ་བཞུགས་ཏེ། གྲྭ་ཚང་རྣམ་གཉིས་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀྱི་སྒྲིག་ལམ་དང༌། བཀའ་པོད་སོ་སོའི་འཆད་ཉན་གྱི་གཙོས་ཆོས་སྤྱོད་རྣམ་
བཅུའི་མཛད་བཟང་མཐའ་དག་ཉམས་མེད་དང༌། བླ་བྲང་ཆེན་མོའི་ལས་དོན།
དགོན་ལག་ཁག་ཕྱོགས་སོ་སོའི་ལྷ་སྡེ་དང་བཅས་པའི་ཆོས་སྲིད་ཀྱི་ལེགས་ཚོགས་་་
མ་ཉམས་པར་ཡུན་རིང་བསྐྱངས་ཤིང༌། འདི་དུས་དགོན་ལྷ་འབངས་དང་བཅས་
པ་ཉེ་ཞོ་མེད་པར་སྐྱབས་རྗེ་མཆོག་སྤྲུལ་རིན་པོ་ཆེར་འབུལ་རྒྱུ་བྱུང་བ་དོན་ཆེན་
པོ་གྲུབ་པ་ཡིན་གསུངས་ཏེ་དགོངས་ཁྲོལ་ནན་ཏན་ཞུས་པ་ཐུགས་འདུན་དང་་་་
སྦྱར། དེ་ཚུན་ཆད་རྗེ་བཙུན་སྨོན་ལམ་རིན་པོ་ཆེ་སྐུ་མདུན་དུ་ཡང་ཡང་ཕེབས་ཏེ་
ཞབས་པད་བརྟན་པའི་ཐུགས་འདུན་རྒྱུན་ཆགས་དང༌། སྐུ་ན་གཞོན་རིང་གཞུང་
ལུགས་རབ་འབྱམས་ལ་གསན་བསམ་མཐའ་ཆོད་པ་དང༌། མདོ་སྔགས་ཀྱི་གནད་
འདྲིལ་བའི་ཉམས་བཞེས་གལ་ཆེ་ཚུལ་དང་། སྐབས་སུ་བབས་ཚེ་བསྟན་འགྲོའི་
དོན་རྒྱ་ཆེར་མཛད་དགོས་ཚུལ་སོགས་ཐུགས་ལ་བརྣག་པའི་སྐུ་དོན་རྣམས་སྙན་་་
སྒྲོན་དུ་ཕུལ། སྐུ་ན་ཤིན་ཏུ་ཕྲ་ཡང་སྐྱེས་ཆེན་དམ་པའི་རང་བཞིན་ལྷན་སྐྱེས་སུ་
འགྲོགས་གཤིས་ཨ་ལགས་ཚང་གིས་གང་གསུངས་ཐམས་ཅད་སྒྲུབ་ཨེ་ཐུབ་ལྟ་་་་་་
དགོས་ཞེས་ཐུགས་ལ་བཅངས་པའི་ཉམས་བྱུང་ཚུལ་བླ་མ་རིན་པོ་ཆེས་གསན་་་་་་
པས་ཁོང་ཡང་ཐུགས་གཏིང་ནས་མཉེས། སྔོན་སྐུ་གོང་མས་དབུ་མའི་འཛིན་གྲྭའི་
སྐྱོར་དཔོན་དང༌། ངེད་གཉིས་ཀྱིས་ལྷན་ཅིག་བཀའ་པོད་ལྔ་ལ་བརྒལ་བརྟགས་
ཀྱི་སྒོ་ནས་སྦྱོང་དགོས་ཞེས་ལུང་བསྟན་མཛད་པ་ཆེ་བགྲེས་རྣམས་ཀྱིས་ཡིད་ལ་་་་་
འཇགས་པས་ཐམས་ཅད་གྲོས་མཐུན་གྱིས་འདི་དུས་ཡོངས་ཀྱི་དགེ་བའི་བཤེས་་་་་
གཉེན་ཆེན་པོ་ཐུབ་བསྟན་མཐའ་ཡས་པ་ཡོངས་འཛིན་དུ་བསྐོ་བཞག་མཛད།
བཤེས་གཉེན་དམ་པ་དེ་ཉིད་ནས་ཐོག་མར་འཇམ་དཔལ་མཚན་བརྗོད་གསེར་་་་་
བྲིས་ཀྱི་དཔེ་ཞིག་འབུལ་བ་གནང་ཞིང༌། དེ་ནས་བཟུང་སྐུ་དྲུང་དུ་བཅར་
བཞུགས་ཀྱིས་ཉེར་མཁོའི་ཆོས་སྤྱོད་རྣམས་ཐུགས་འཛིན་གྱི་དབུ་ཚུགས། རྗེ་ཉིད་
54



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དང་ཞབས་ཕྱི་ཆེ་ཁག་རྣམས་ནས་རྗེ་བཙུན་དཀོན་མཆོག་སྨོན་ལམ་རིན་པོ་ཆེར་་་
མདོ་སྔགས་ཟབ་ཆོས་ཀྱི་རྒྱུན་གང་བཞུགས་ལྷག་ལུས་མེད་པར་རིམ་སྩོལ་དགོས་་་
ཚུལ་གྱི་སྙན་ཞུ་ཕུལ་བར་དགྱེས་པའི་ཞལ་བཞེས་མཛད། ལུང་བཟང་ནང་བའི་
སྤྲུལ་སྐུ་རིན་པོ་ཆེ་ནས་ཞུས་ཏེ། ཁོང་དང་རྔ་བླ་བདུད་འདུལ་སོགས་ཉུང་བསྡུས་
ལ་གྲུབ་རྒྱལ་ཚེ་དབང་སྩལ་ཚེ་རྒྱས་བསྡུས་འཚམས་ཤིང་གནད་འདྲིལ་བའི་གསུང་
བཤད་ཀྱིས་དེར་འཁོད་རྣམས་དད་པའི་ས་ལ་བཀོད། ལུང་བཟང་ནང་བ་ཚང་
ནས་ཤེལ་དཀར་གྱི་བུམ་པ་བཅུད་ལྡན་སོགས་དངོས་འབུལ་གྱ་ནོམ་པ་བཏེགས།
དགུན་ཐོག་སྐུ་དབོན་རྒྱལ་མཚན་དུས་ཀྱི་ཆོས་ཉིད་དུ་གྱུར་པར་སྦྱངས་ཆོག་འཕོ་་་
བ་བསྔོ་སྨོན་སོགས་མཛད་ཅིང་བླ་བྲང་ནས་དགེ་སྒྲུབ་རྒྱ་ཆེར་བྱས། ཤིང་
ཡོས( སྤྱི་ལོ༡༨༥༥)ལོ་གསར་གྱི་དགའ་སྟོན་གང་རྒྱས་གཟབ། དཔྱིད་དུས་
འདིར་དཀྱིལ་འཁོར་རྒྱ་མཚོ་སྤྲོ་བ་དང་བསྡུ་བའི་བྱེད་པོ་རྡོ་རྗེ་འཆང་དཀོན་་་་་་་
མཆོག་སྨོན་ལམ་དཔལ་བཟང་པོའི་དྲུང་ནས་བཀའ་ཆོས་ཀྱི་ཐོག་མར་རྡོ་རྗེ་་་་་་་
འཛིན་པ་དཀོན་མཆོག་རྒྱལ་མཚན་པས་མཛད་པའི་ལམ་རིམ་ཚིགས་བཅད་མའི་་
ལུང་དང༌། སྐྱབས་ཁྲིད་མདོར་བསྡུས་སྲད་རྒྱུད་བླ་མའི་རྣལ་འབྱོར་གྱི་གཟབ་
ཁྲིད་བཅས་གསན་ཞིང༌། དེ་ནས་སྟ་གོན་སྔོན་དུ་འགྲོ་བའི་འཇིགས་བྱེད་བཅུ་
གསུམ་མ་དང་། དཔའ་བོ་གཅིག་པ། ཀུན་རིག ཐུགས་རྗེ་ཆེན་པོའི་དབང་
རྣམས་དང༌། སྤྱན་རས་གཟིགས། འཇམ་དབྱངས་དཀར་པོ། འཇམ་དབྱངས་
དམར་སེར། འཇིགས་བྱེད་ཞལ་ཕྱག་ཡོངས་རྫོགས་དང༌། ཞལ་གཅིག་ཕྱག་
གཉིས་པ། རྟ་མགྲིན་གསང་སྒྲུབ། སྒྲོལ་མ་དཀར་ལྗང་གཉིས། རིག་བྱེད་མ།
འོད་ཟེར་ཅན་མ། རྣམ་འཇོམས། ལོ་གྱོན་མ། མགོན་པོ་ཕྱག་དྲུག་པ། ཆོས་རྒྱལ་
ཕྱི་སྒྲུབ། ལྷ་མོ། རྣམ་སྲས། གུར་ལྷ་བརྒྱད་དང་ཁྲོ་བཅུ་ཅན། ཞལ་བསྙེན་དུས་
བཅས་ཟུར་བཀའི་རྗེས་གནང་གི་སྐོར་དང་། སྐྱེས་རབས་སོ་བཞི་བ། མངོན་
55



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྟོགས་རྒྱན། དབུ་མ་འཇུག་པ། མཛོད་རྩ། ཆོས་སྤྱོད་རབ་གསལ། བླ་མ་མཆོད་
པ། སྨན་ཆོག་བསྡུས་པ། འཕོ་བ་དཔའ་བོ་གཡུལ་འཇུག་མ། ཐུན་དྲུག་རྣལ་
འབྱོར། གང་བློ་མ། གུང་ཐང་བསྔོ་བ་རྒྱས་པ་རྣམས་ཀྱི་ལུང་བཅས་ཉེར་མཁོའི་
ཟབ་ཆོས་མང་པོ་གསན། དབང་རྗེས་གནང་གི་སྐབས་སུ་སྤྱི་བཤད་དང་དབང་
བརྡ་སྤྲོད་ཐབས་ཀྱི་ལྗགས་བཤད་ཞིབ་པར་སྩལ་བ་དང༌། ཕྱག་ལེན་གང་མཛད་
མཐའ་དག་མ་བསྙེལ་བར་རྗེས་སོར་ཡང་ཡང་གསུངས་པ་དངོས་སློབ་རྣམས་ཀྱིས་
ཐོས་འདུག དབྱར་ཐོག་རྨ་ཆུ་ཁར་ཕེབས་ཏེ་འགོལ་བཞུགས་ཀྱིས་སྐུ་འཁོར་
ཞབས་ཕྱི་རྣམས་ནས་སྒྲོལ་མ་དང༌། ལྷ་མོའི་གཏོར་འབུལ་སོགས་ཞབས་བརྟན་
རྒྱུན་པར་སྒྲུབ་མུས་སུ་འཚོ་བྱེད་ཁ་གྲོན་སྨན་པ་ཟེར་བ་ལ་ལྷ་འབྲུམ་འབུལ་དུ་་་་་
བཅུག དེ་དུས་ཉམས་སྣང་ལྟ་བུར་གཟིམས་གུར་ནང་དུ་དྲེའུ་ཞིག་ཡང་ཡང་འོང་
བ་མཐོང་གསུངས་པ་དཔལ་ལྡན་འདོད་ཁམས་དབང་མོས་བྱ་ར་གཡེལ་མེད་་་་་་
མཛད་པའི་རྟགས་མཚན་དུ་མངོན། དེ་སྐབས་གཟིམས་སྔས་སུ་བཞུགས་པའི་
མཁས་གྲུབ་དབལ་མང་བའི་རྟེན་གྲས་འཇམ་པའི་དབྱངས་ཀྱི་སྐུ་བརྙན་དེས་ལྷ་་་
འབྲུམ་བཞེས་ཚུལ་བསྟན་ཚུན་ཆད་རྗེ་ཉིད་ཀྱི་སྐུ་སྐྲུན་བདེ་བའི་འགོ་བརྩམས་ཏེ་་
གཞི་མེད་དུ་དྭངས། སླར་གདན་སར་ཕེབས་ནས་རྡོ་རྗེ་འཛིན་པ་དཀོན་མཆོག་
རྒྱལ་མཚན་གྱི་ལམ་རིམ་ཐུགས་འཛིན་མཛད། བརྟན་མཁས་ཀྱི་ཡོན་ཏན་གཉིས་
དང་ལྡན་པའི་མཁན་ཆེན་འདུལ་བ་འཛིན་པ་རྗེ་དཀོན་མཆོག་སྨོན་ལམ་དཔལ་་་
བཟང་པོའི་དྲུང་ནས་རྒྱལ་བའི་བསྟན་པའི་སྒོར་རབ་ཏུ་བྱུང་སྟེ་ངུར་སྨྲིག་གི་རྒྱལ་
མཚན་ཡང་དག་པར་བཞེས། ཡོངས་འཛིན་རིན་པོ་ཆེ་ལས་ལམ་རིམ་ཆེན་མོའི་
མཛུབ་ཁྲིད་ཞིབ་པར་མནོས་པས་ལམ་ཡོངས་སུ་རྫོགས་པའི་གནད་ལ་གོ་བ་་་་་་
གཏིང་ཚུགས་པ་འཁྲུངས། སྣང་ཚོད་ལ་ཡང་ཚིག་འདི་དང་འདིའི་དོན་འདི་ལྟར་
ཡིན་ཞེས་ཚིག་གི་འབྲུ་སྣོན་ལ་ཐོགས་པ་མེད་པ་བྱང་བས་ཡོངས་འཛིན་རིན་པོ་ཆེ་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནས་ཀྱང་མཉེས་ཚོར་དཔེ་མེད་མཛད། དགུ་བའི་ནང་བླ་བྲང་བཀྲ་ཤིས་འཁྱིལ་
དུ་ཀུན་མཁྱེན་བླ་མ་འཇིགས་མེད་རྒྱ་མཚོ་དེ་ཉིད་དག་ཞིང་དུ་དགོངས་པ་གཏད་་
སྐབས་དངུལ་བྲེ་དང་རྟ་ཕྲུག་སོགས་དགོངས་རྫོགས་ཀྱི་ཞལ་འདེབས་འབུལ་མི་་་་
ཆེད་དུ་མངགས། ཡོངས་འཛིན་མཆོག་ནས་སྤྲུལ་སྐུ་སྐུ་ན་གཞོན་རིང་ཡོན་ཏན་
གསན་སྦྱོང་ཁོ་ན་གལ་ཆེ་སྟབས་གཞན་དོན་ལ་བསྙད་པའི་ཕེབས་བཞུད་མང་བ་་་
དགག་བྱ་ཆེ་བར་དགོངས་ཏེ་ཆེར་མི་མཉེས་པ་དང༌། རྗེ་ཉིད་ལའང་དེ་འདྲར་
འབྱོན་བཞེད་གཏན་མེད་མོད། རྗེ་གོང་མའི་སྦྱིན་བདག་རྣམས་དད་ཞེན་ཤིན་ཏུ་
ཆེ་གཤིས་གདན་འདྲེན་གྱི་ཞུ་ནན་ཡང་ཡང་ཕུལ་བ་བཟློག་མ་ནུས་པར་དགུན་་་་
ཐོག་བཞག་སྡོམ་དཔོན་ཚང་དུ་ཕེབས། འདུན་པ་ལྟར་གཤིན་པོའི་སྦྱངས་ཆོག་
དང་། དཔོན་འབངས་རྣམས་ལ་གྲུབ་རྒྱལ་ཚེ་དབང་སོགས་སྩལ་བར་དངུལ་སྲང་
ལྔ་བཅུ་དང༌། རྟ་ནོར་སུམ་ཅུ་སོགས་དངོས་འབུལ་བསྟར། གཟའ་རུའི་དཔོན་
ཁག་སོ་སོ་དང༌། ཤོག་པས་གདན་དྲངས་པ་བཞིན་ཕེབས། ཡུལ་སྐྱོང་བྱ་རྒོད་ལ་
བསངས་དང་ཡུལ་ཁྲུས་སོགས་མཛད་འཕྲལ་ཁ་བ་ཤིན་ཏུ་ཆེ་བ་བབས་པ་སོགས་་་
གཞི་བདག་དགའ་བའི་མཚན་མ་མང་། གཟའ་རུའི་རོང་དུ་ཕེབས། བཀྲ་ཤིས་
ཐང་དུ་སེར་སྐྱ་བརྒྱ་ཕྲག་མང་པོར་ཚེ་དབང་སོགས་འདོད་ཆོས་འགའ་ཞིག་སྩལ་་་
ཏེ་སླར་གདན་སར་ཕེབས། མེ་འབྲུག(སྤྱི་ལོ ༡༨ ༥༦)ལོ་གསར་གྱི་དགའ་སྟོན་
དཀྱུས་ལྟར་མཛད། རྗེ་ཉིད་སྨོན་ལམ་ཆེན་མོའི་གསུང་ཆོས་སུ་ཕེབས་ཏེ་བླ་གྲྭ་
ཐམས་ཅད་ལ་ལམ་གཙོའི་གཟབ་བཤད་གནང་བར་སྔོན་བཤད་པ་ལ་ཡུན་རིང་་་་
གོམས་པ་ལྟ་བུའི་ཉམས་ཀྱིས་ལྷོད་ཆགས་གེ་བའི་མུར། སྨྲ་དག་ཅིང་བརྗོད་པ་མ་
ནོར་བ་རྣ་བའི་རྒྱན་དུ་འོས་པ་ཞིག་གསུངས་པས་དེར་འཁོད་ཐམས་ཅད་ངོ་་་་་་
མཚར་དང་བསྔགས་བརྗོད་ཀྱིས་འདའ་བ་བྱུང་། ཚེས་བཅོ་ལྔའི་ཉིན་བརྟན་
མཁས་ཀྱི་ཡོན་ཏན་གཉིས་དང་ལྡན་པའི་གནས་བརྟན་འདུལ་བ་འཛིན་པ་ཆེན་་་
52



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པོ་དཀོན་མཆོག་སྨོན་ལམ་དཔལ་བཟང་པོའི་དྲུང་ནས་དགེ་ཚུལ་གྱི་སྡོམ་པ་་་་་་་
བཞེས་ཏེ་མཉམ་མེད་ཟས་གཙང་གི་སྲས་པོའི་གདུང་འཚོབ་ལྷ་དང་བཅས་པའི་་་
སྐྱེ་རྒུ་ཐམས་ཅད་ཀྱི་ཡོན་གནས་གཅིག་པུར་གྱུར་ཏོ། །དེའི་ཚེ་བླ་མ་རིན་པོ་ཆེ་
ནས། བསླབ་བྱའི་གནས་ཕྲ་རགས་ཐམས་ཅད་ལ་སྔོན་གྱི་དགྲ་བཅོམ་པ་དག་
གིས་ཇི་ལྟར་བསླབ་པ་ལྟར་སློབ་དགོས་ཚུལ་གྱི་ཞལ་གདམས་ནན་ཆེ་བ་སྩལ་ཅིང༌།
དེ་ནས་བཟུང་དགེ་ཚུལ་གྱི་བསླབ་བྱ་གཞི་བཅུས་བསྡུས་པའི་ཆེ་ཕྲ་ཐམས་ཅད་་་་་
སྤྱན་གྱི་འབྲས་བུ་བཞིན་དུ་སྲུང་བར་མཛད་པས་ངེས་པ་དོན་གྱི་གནས་བརྟན་་་་་་
འདུལ་བ་འཛིན་པ་ཆེན་པོར་གྱུར་ཏོ། །དེ་ནས་རིམ་བཞིན་སོས་ཀ་འདིར་རྗེ་
བཙུན་བླ་མ་དམ་པ་དཀོན་མཆོག་སྨོན་ལམ་དཔལ་བཟང་པོའི་དྲུང་ནས་སྣར་་་་་
ཐང་བརྒྱ་རྩ་དང་འཇམ་དབྱངས་ཆོས་སྐོར་གྱི་རྗེས་གནང་ཡོངས་རྫོགས། མགོན་
པོ་བཀའ་བཅུ་གསུམ། སྨན་བླ་མཐོ་བརྩེགས། ཇོ་ལུགས་སྒྲོལ་མ་ཉེར་གཅིག་
སྟབས་གཅིག་ཏུ་བསྐུར་བ། བླ་མེད་རྡོར་སེམས། རྣལ་འབྱོར་རྒྱུད་ཀྱི་རྡོར་སེམས།
ཇོ་ལུགས་ཛམ་དཀར་ལྷ་ལྔ། དྲག་པོ་གསུམ་བསྒྲིལ། ཀླུ་དབང་རྒྱལ་པོ། ལྷ་མོ་ཤ་
མ་ཎ། གསང་བདག་གཏུམ་པོ་ཁྱུང་གཤམ་ཅན། ཁྱུང་ནག འཇམ་དབྱངས་ནག་
པོ། དབྱངས་ཅན་མ་དམར་མོ། སྒྲོལ་དཀར་ཐུན་མོང་མིན་པ། བེག་རྩེ་རྣམས་ཀྱི་
རྗེས་གནང་དང་། འཇམ་ལུགས་ཚེ་དབང་། རྡོ་རྗེ་སྲོག་ཤིང་དུ་གྲགས་པའི་ཚེ་
དབང། ཚངས་པ་ཞི་དྲག རྒྱལ་པོ་སྐུ་ལྔ། དམ་ཅན་རྣམས་ཀྱི་སྲོག་གཏད་བཅས་
གསན་བཞེས་མཛད། དབྱར་སྐ་ཆུ་ཁའི་སུ་རུག་གོང་འགབ་ཀྱི་སྦྱིན་བདག་རྣམས་
ནས་གདན་དྲངས་པ་བཞིན་ཕེབས་ཏེ་འདོད་ཆོས་ཀྱི་རེ་བ་བསྐངས་ཤིང་རང་་་་་་
འབྱོར་དང་བསྟུན་པའི་དངོས་འབུལ་རྒྱ་ཆེར་བསྟར། སླར་གདན་སར་ཕེབས་
ནས་ཚ་ཁོའི་མ་དགོན་གྱི་གཟིམས་ཆུང་གསར་བསྐྲུན་ཆེད་མགྲོན་གཉེར་དཔལ་་་་
ལྡན་མངགས། སྐབས་འདི་དག་ཏུའང་ཉེར་མཁོའི་དཔེ་ཐུགས་འཛིན་དང་།
58



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལམ་རིམ་ཆེན་མོ་མཛུབ་ཁྲིད་ཀྱི་འཕྲོ་གསན་བཞེས་གནང་བ་སོགས་ཀྱིས་དུས་་་་་
འདའ་བར་མཛད། ཡོངས་འཛིན་རིན་པོ་ཆེ་འདི་བ་མདོ་སྔགས་རིག་གནས་གང་
ལའང་མཁྱེན་རྒྱ་ཤིན་ཏུ་ཆེ་བར་མ་ཟད། སློབ་མའི་ཤེས་རྒྱུད་གོང་དུ་འཁྲིད་པ་ལ་
ཤིན་ཏུ་མཁས་པས་ཞལ་བཞུགས་རིང་རྗེ་འདི་ཉིད་ཀྱི་དྲུང་དུ་བཅར་བཞུགས་་་་་
མཛད་དེ་ཆོ་ག་ཆོས་སྤྱོད་དང་གཞུང་ཆེན་མོ་རྣམས་ཐུགས་འཛིན་ནས་བཟུང༌། །
མདོ་སྔགས་རིག་གནས་སོ་སོའི་ཐུགས་གཉེར་གྱི་རྟིང་བསྐུལ་དང་མཛུབ་ཁྲིད་་་་་་
སྐབས་སུ་གང་བབས། ཐ་ན་དབང་རྗེས་གནང་སོགས་ཀྱི་ཚེ། གསུང་གི་གདངས་
མཐོ་དམན་དང་དལ་བྲེལ་སོགས་ཀྱི་ལྗགས་བཀོད་ཕྱག་རྒྱ་འཆིང་ལུགས་ཚུན་ཆད་
ཀྱི་སྐུ་ཡོན་གང་ཅི་མཐའ་དག་བརྩོན་པ་ཆེན་པོས་འབུལ་བར་མཛད་ཅིང་།
གསོལ་ཇ་བཞེས་པ་སོགས་ཀྱི་སྐབས་སུའང་ལོང་སྐབས་དང་བསྟུན་ནས་ཆོས་ཀྱི་་་་
བགྲོ་གླེང་དང་། སྐུའི་ཀུན་སྤྱོད་སོགས་འདི་ལྟར་བྱེད་དགོས་ཀྱི་བསླབ་བྱ་རྒྱུན་དུ་
གནང་བ་མ་གཏོགས། དགོས་མེད་ལོང་གཏམ་གྱིས་འདའ་བ་གཏན་མི་སྲིད་ཚུལ་
ཐོས། རྗེ་ཉིད་ནས་ཀྱང་ལེགས་ཚོགས་ཀྱི་རྩ་བར་དགོངས་ཏེ་རྒྱུན་པར་བཀུར་
བཟོས་ཚད་མེད་པ་དང་། ཅི་གསུང་བཀའ་བཞིན་བསྲུང་བ་ཉམས་བཞེས་ཀྱི་
གཙོ་བོར་མཛད་པས་ཡོངས་འཛིན་རིན་པོ་ཆེ་ཡས་མས་སུ་ཕེབས་བཞུད་ཅུང་་་་་་
ཟད་ཀྱི་སྐབས་སུའང་རྣམ་གཉིས་ཕན་ཚུན་ཐུགས་འཕྲེང་བ་ཞིག་ཡོད། ཕྱིས་སུ་
རྗེ་ཉིད་ཀྱི་བཀའ་ལས། ངེད་ཀྱི་དགེ་རྒན་རིན་པོ་ཆེ་ལ་གཞུང་ལུགས་ཀྱི་མཁྱེན་རྒྱ་
དང་། གཞན་ལ་ཕན་སེམས་ཆེ་བ་གདུལ་བྱ་སྐྱོང་བའི་ཐབས་ལ་མཁས་པ་དེ་ལྟ་
བུ་ད་ལྟ་མདོ་དབུས་གང་དུ་བཙལ་ཀྱང་རྙེད་དཀའ་བ་ལྟ་བུར་ཡོད་ཅེས་ཐལ་མོ་་་
སྦྱར་བཞིན་ཡང་ཡང་གསུངས་པ་དངོས་སློབ་རྣམས་ཀྱིས་ཐོས་འདུག འདི་ལོ་
འཇིགས་བྱེད་ཀྱི་དབང་གསན་པ་ནས་བཟུང་རྡོ་རྗེ་འཇིགས་བྱེད་དཔའ་བོ་གཅིག་
པའི་སྒོམ་བཟླས་དང་། དགའ་ལྡན་ལྷ་བརྒྱ་མའི་སྒོས་དམིགས་བརྩེ་མ་བརྒྱ་རྩ།



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཕྱི་དྲོ་ཆོས་སྲུང་རྣམས་ལ་གཏོར་འབུལ་བཅས་ཆག་མེད་མཛད། ཉིད་ཀྱི་ཞལ་
ནས་ཀྱང་དེ་དུས་ཡོངས་འཛིན་ཚང་ལ་སྔ་དྲོ་ཐུན་རིང་བོ་ཞིག་ཡོད། དེ་སྐབས་
ངེད་ཀྱིས་དམིགས་བརྩེ་མ་ཕྲེང་སྐོར་དང་དཔའ་ཅིག་བཏོན་ཚར་རྗེས་བློ་འཛིན་་་་
བྱེད་ལོང་དགའ་མོ་ཡོད་གསུངས། མ་དགོན་གྱི་གཟིམས་ཆུང་གྲུབ་ནས་དེར་
འབྱོན་རྒྱུའི་གྲ་སྒྲིག་མཛད་ཅིང་ལྷ་ཁང་མགོན་ཁང་སོ་སོར་མཆོད་མཇལ་དང་། །
གནས་སྒོར་ཕེབས་ཏེ་བསངས་དང་དཀར་གཏོར་གཏོང་བ་གནང་། གནས་སྒོའི་
བྲག་ཅིག་གི་སྟེང་དུ་ཞབས་རྗེས་གསལ་པོར་བཞག་པ་ད་ལྟ་མཐུན་སྣང་དུ་མཇལ་་
རྒྱུ་ཡོད། ཚོམས་ཆེན་མདུན་གྱི་རྡོ་གཅལ་སྟེང་ཞབས་རྗེན་ལ་ཕེབས་ཚེ་རྡོ་འཇིམ་
པ་ལྟར་བརྫིས་པའི་ཞབས་རྗེས་གསལ་པོ་འཇོག་པ་གནང་ཡང་རྡོ་དེ་གཞན་དུ་་་་་
འཁྱར་བས་ད་ལྟ་སྟོན་རྒྱུ་མི་སྣང་། ཇོ་བོ་བཀའ་གདམས་པ་རྣམས་ཀྱི་ཕྱག་བཞེས་
ལ་འདུལ་བའི་སྡེ་སྣོད་དང་མཐུན་པར་རང་གི་ཡོན་ཏན་སྦ་བའི་བརྟུལ་ཞུགས་་་་་
ལྷུར་མཛད་པ་ཡིན་ཡང་འདི་དུས་བྱིས་པའི་རྩེད་འཇོའི་ལུགས་སུ་མཛད་པ་་་་་་
གནས་ཚོད་གྲུབ་པའི་རྟགས་མཚན་དུ་ཤེས་པར་གྱིས། རྒྱལ་ཟླའི་ཚེས་ལ་སྒར་
བཏེགས་ཏེ་ལམ་བར་དུ་དད་ལྡན་སོ་སོར་འདོད་ཆོས་ཁ་ཤས་སྩལ་ཅིང་། བཅོ་
ལྔའི་ཉིན་ཁྲི་ཟུར་འབྲས་སྒོ་མང་དགེ་བཤེས་རེ་མདོ་བ་ཚང་མ་དགོན་གྱི་ཁྲི་བ་་་་་
ཡིན་སྟབས་ཁོང་གིས་གཙོས་བླ་གྲྭ་སེར་སྐྱ་དུ་མས་ཆིབས་བསུ་དང་། གྲྭ་ཚང་གིས་
སེར་སྦྲེངས་བཅས་གྲུབ་དབང་གོང་མ་རིམ་བྱོན་གྱི་ཆོས་ཀྱི་གདན་ཁྲིར་ཞབས་་་་་་
ཟུང་བཀྲ་ཤིས་ཀྱི་རེ་ཁཱས་སྤྲས་པ་ཉེ་བར་བཀོད། བཞུགས་གྲལ་སྟོན་མོ་རྒྱ་ཆེར་
བཏེགས་ཤིང༌། དངོས་འབུལ་དང་བཅས་གདན་སའི་དགེ་བཤེས་བཟོད་པ་ཟེར་
བས་བརྟན་བཞུགས་ཀྱི་བཤད་པ་ཞུས། མགོན་པོ་རང་བྱོན་རྣམ་གཉིས་ཀྱི་མདུན་
དུ་མཆོད་པ་སྣ་ལྔ་བརྒྱ་ཚར་དང་། སྙན་ཤལ་ཕུལ་ཏེ་སྤྱི་སྒོས་ཀྱི་བསྟན་པ་གཡེལ་
མེད་དུ་སྲུང་བའི་འཕྲིན་བཅོལ་ནན་ཏན་མཛད། སྐུ་གོང་མ་ན་རིམ་གྱི་དུས་ནས་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཆོད་ཡོན་འབྲེལ་ཟབ་གཞན་དང་མི་འདྲ་བའི་སྦྱིན་བདག་ཆེན་པོ་མཆོག་རྩེ་་་་་
རྒྱལ་མོ་སྐྲ་དཀར་མ་ནས་ཏཱ་རོ་བཀྲ་ཤིས་ཆེད་མངགས་ཀྱིས་གདན་འདྲེན་ཞུས་པ་
བཞིན་རྒྱལ་ཟླའི་ཉི་ཤུ་སྐོར་ལ་བཏེགས། ལམ་བར་དུ་མཁར་དགུའི་ཏཱ་རོ་ཚེ་
དབང་དུས་ཆོས་སུ་གྱུར་པའི་སར་ཕེབས་ཏེ་ཀུན་རིག་སྦྱངས་ཆོག་དང་སྨོན་ལམ་་་
སོགས་གནང་བ་དངོས་འབུལ་རྣམ་གྲངས་དུ་མ་བསྟར། མཆོག་རྩེ་རྒྱལ་མོ་ནས་
ཚ་ཁོའི་ཡུལ་ལུགས་ལྟར་གྱི་ཆིབས་བསུ་རྒྱས་པ་དང་། ལྟད་མོའི་རིགས་ངོ་མཚར་
བ་དུ་མ་བཅས་སྣ་དག་རྒྱལ་སར་གདན་དྲངས། ལོ་རྙིང་གི་ཉེར་དགུའི་ཉིན་
བསྐང་གསོལ་རྒྱས་པ་དང༌། དྲུག་ཅུ་བ་གནམ་གང་ལ་ཀུན་རིག་གི་ལྷོ་སྒོ་བཅས་
གསུངས། མེ་སྦྲུལ( སྤྱི་ལོ༡༨ ༥ ༧) ལོ་གསར་གྱི་དགྱེས་སྟོན་རྒྱས་པ་དེར་མཛད་
ཅིང་། ཚེས་གཅིག་ཉིན་བདག་མོ་ཡུམ་སྲས་ལ་སེང་ལྡེང་ནགས་ཀྱི་སྒྲོལ་མའི་རྗེས་
གནང་སྩལ། དངུལ་རྡོ་ཚད་སོགས་དངོས་འབུལ་དཔང་མཐོ་བ་བཏེགས། སླར་
མ་དགོན་དུ་ཕེབས་ནས་ཐུགས་འཛིན་དང་། ལམ་རིམ་ཆེན་མོའི་དཔེ་ཁྲིད་ཀྱི་
འཕྲོས་སོགས་གསན། དཔེ་ཁྲིད་ཀྱི་དུས་ན་མཉམ་གྱི་བྱིས་པ་གཞན་དང་མི་འདྲ་
བར་ལྗགས་བཤད་གང་གནང་ལ་ཐུགས་གཏོད་པ་དང༌། དྲི་བ་མཛད་ཚེ་དོན་དེ་
སྔར་ནས་མཁྱེན་པ་ལྟ་བུའི་ཉམས་ཀྱིས་ལན་འདེབས་པ་ལ་ཐོགས་པ་མེད་པ་ཞིག་་
ཡོད། ཉིན་གཅིག་ཡོངས་འཛིན་ཚང་ནས་བྱིན་རླབས་སྤུངས་ཞུས་ཀྱི་ཚིག་འགྲེལ་
གང་འཚམ་ཞིག་ཞུས་པའི་ཚིག་དོན་རྣམས་ཐུགས་ལ་འཆར་སྐྱེན་པ་བྱུང་། དེ་
ནས་ཀུ་རེའི་ཚུལ་དུ་ཁྱེད་ཀྱིས་ལམ་རིམ་ཞིག་རྩོམས་དང་ཞུས་པར། དེ་འཕྲལ་
ལམ་རིམ་ཡོངས་རྫོགས་ཀྱི་གནད་འདུས་པའི་ཚིགས་བཅད་བློ་ཀ་བཅུ་བཞི་ཅན་་་་
ཞིག་ལྗགས་རྩོམ་མཛད་པ་བཅོས་བསྒྱུར་གཏན་མ་བྱས་པར་ཕྱིས་བཀའ་འབུམ་་་་
ཁྲོད་དུ་བཞུགས་པ་འདི་ལགས་པས་སྐུ་ན་ཕྲ་བའི་ཚོད་ལ་དཔག་ན་ཤིན་ཏུ་ངོ་་་་
མཚར་ཆེའོ། །གཞན་གཞུང་ལུགས་ལ་མ་སྦྱངས་པའི་བྱིས་པ་ལོ་བརྒྱད་པ་ཞིག་
67



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
Ja
གིས། མཚན་དང་དཔེ་བྱད་རབ་ཏུ་རྫོགས་པའི་སྐུ། །ཡན་ལག་དྲུག་ཅུའི་དབྱངས་
ལྡན་གསུང་མངའ་བ། །ཤེས་བྱ་ཐམས་ཅད་ལེགས་པར་མཁྱེན་པའི་ཐུགས། །
ཤཱཀྱའི་གཙོ་བོ་དེ་ལ་མགོས་ཕྱག་འཚལ། །ཞེས་པའི་མཆོད་བརྗོད་འདི་ཙམ་ཡང་
དཀའ་བའི་ཚུལ་ཤེས་སླའོ། །ཀཱ་ལ་རིའི་གྲུབ་དབང་གོང་མ་རིམ་བྱོན་གྱི་བཞུགས་
གནས་རི་ཁྲོད་དུ་ཕེབས་ཏེ་ཞག་བདུན་གྱི་རིང་བཅད་རྒྱ་དམ་པོའི་ངོས་འཇམ་་་་་
དབྱངས་ཞི་ཁྲོ་སྦྲགས་སྒྲུབ་ཀྱི་བསྙེན་མཚམས་མཛད། དེ་ནས་བཟུང་གསུང་རྩོམ་
གང་འདྲ་གནང་ཡང་སྔར་ཐུགས་ལ་བྱང་བ་སླར་བྲིས་པ་བཞིན་ཐུགས་དཔྱོད་་་་་
གཏན་མི་དགོས་པ་བྱུང༌། སྐུ་མཚམས་མཇུག་ཏུ་ཚོགས་འཁོར་ཀྱང་མཛད། སྒར་
བཏེགས་ཏེ་ལམ་བར་གྱི་སྦྱིན་བདག་སོ་སོར་གང་འཚམས་ཀྱི་ཆོས་སྦྱིན་སྩོལ་བའི་་་
མུར་གཉིས་པའི་ཟླ་མཇུག་གདན་སར་བབས། རྡོ་རྗེ་འཆང་དཀོན་མཆོག་སྨོན་
ལམ་དཔལ་བཟང་པོའི་ཞལ་སྔ་ནས་ལས་ཇོ་ནང་རྗེ་བཙུན་ཏཱ་ར་ནཱ་ཐས་བསྒྲིགས་་
པའི་སྒྲུབ་ཐབས་རིན་ཆེན་འབྱུང་གནས་ཀྱི་དབང་བཞི་བྱིན་རླབས་དང༌། རྗེས་
གནང་སྐོར་སུམ་བརྒྱར་ཉེ་བ་ཡོངས་སུ་རྫོགས་པ་གསན། མཇུག་ཏུ་བླ་མ་རིན་པོ་
ཆེ་ནས་པཎ་ཆེན་བསྟན་པའི་ཉི་མས་མཛད་པའི་རིན་འབྱུང་ལྷན་ཐབས་པོ་ཏི་་་་་
གཉིས་ཀྱི་དཔེ་རྗེ་འདི་ལ་གནང་སྟེ། དབང་རྗེས་གནང་སྐོར་གྱིས་མཚོན་ཆོས་
བཀའ་རྣམས་འཆད་སྤེལ་གྱི་སྒོས་བསྟན་པའི་རྒྱུན་ལ་ཕན་ངེས་མཛད་དགོས་ཚུལ་
གྱི་ཞལ་གདམས་སྩལ། སྟོན་གཟའ་ཚོང་དབྱིས་གསུམ་སོགས་ཐེ་རོང་གི་སྦྱིན་
བདག་རྣམས་ནས་གདན་དྲངས་པ་བཞིན་ཕེབས་ཏེ་འདོད་ཆོས་ཀྱི་རེ་བ་བསྐངས་
ཤིང་དངོས་འབུལ་སྤམ་མཐོ་བ་བསྟར། སྐུ་མཆེད་བྱིས་པ་དེ་གཙོས་ཁྲི་རྒན་རིན་
པོ་ཆེའི་སྤྲུལ་སྐུ་ཡིན་ཚུལ་གྱི་ལུང་བསྟན་བབས་པར་བརྟེན་བཅུ་བའི་ནང་གདན་་་
སར་བཀོད་སྐབས་དགའ་སྟོན་ལེགས་འབུལ་དཔང་མཐོ་བ་འབུལ་མཁན་གྱི་མི་སྣ་
ཆེད་དུ་མངགས། ས་རྟའི( སྤྱི་ལོ༡༨ ༥༨ ) ལོ་གསར་དགྱེས་སྟོན་དང་སྨོན་ལམ་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སོགས་གྲུབ་ནས་སྔར་རྒྱུན་བཞིན་ཐུགས་འཛིན་དང་། ལམ་རིམ་དཔེ་ཁྲིད་ཀྱི་
འཕྲོ་གསན་པ་སོགས་ལ་བརྩོན་པ་ལྷོད་མེད་མཛད། དབྱར་ཐོག་རིགས་བརྒྱའི་
ཁྱབ་བདག་རྡོ་རྗེ་འཆང་ཆེན་པོ་དཀོན་མཆོག་སྨོན་ལམ་དཔལ་བཟང་པོའི་དྲུང་་་་
ནས་བླ་གྲྭ་རགས་བསྡུས་དང་ལྷན་ཅིག་རྗེ་བཙུན་རྡོ་རྗེ་རྣལ་འབྱོར་མས་སློབ་་་་་་
དཔོན་ཆེན་པོ་ཨ་བྱཱ་ཀ་ར་ལ་དངོས་སུ་སྩལ་བ་དཀྱིལ་ཆོག་རྡོ་རྗེ་ཕྲེང་བ་ལས་་་་་་
བཤད་པའི་དཀྱིལ་འཁོར་ཞེ་གཉིས་ཀྱི་སྟེང་དུ། པཎྜི་ཏ་འགྲོ་བའི་མེ་ལོང་གིས་
བསྒྲིགས་པ་ཀྲི་ཡ་ནས་བྱུང་བ་དགེ་ལེགས་སུ་བྱེད་པའི་དཀྱིལ་འཁོར་གསུམ་་་་་་་
བསྣན་པ་ཕྲེང་ཀྲི་སྦྲགས་པའི་དཀྱིལ་འཁོར་ཞེ་ལྔའི་དབང་བསྐུར་ཟབ་མོ་བརྒྱུད་་་་
ལྡན་དམ་པའི་ཕྱག་བཞེས་དང་གཟབ་བཤད་ཀྱིས་བརྒྱན་པ་ལེགས་པར་གསན། །
དབང་འདིའི་སྙན་སྒྲོན་ཕུལ་སྐབས་བླ་མ་རིན་པོ་ཆེ་ནས་དབང་བསྐུར་གྱི་དོན་དུ་་
མཚན་ལམ་བརྟག་པ་མཛད་པར། ཁོང་གི་རྡོ་རྗེའི་སློབ་དཔོན་ཤིང་བཟའ་པཎྜི་
ཏ་ཆེན་པོར་རྡོར་ཕྲེང་གི་དབང་འབུལ་བ་ཞིག་རྨིས་པ་དཔྱད་གཞི་ཤིན་ཏུ་ཆེ་བར་
མངོན། བླ་མ་རྡོ་རྗེ་འཆང་འདི་བས་ནང་འཁོར་བ་རྣམས་ལ། མཆོག་སྤྲུལ་རིན་
པོ་ཆེ་འདི་ཉིད་གཞན་དང་མི་འདྲ་བའི་སྐུ་ཡོན་ཅན་དང༌། དྲེགས་ལྡན་མཐའ་
དག་དབང་དུ་སྡུད་པའི་གྲུབ་པའི་རྟགས་མཚན་དང་ལྡན་པ། གཞན་ཕན་གྱི་
འཕྲིན་ལས་རིས་སུ་མ་ཆད་པའི་ཡུལ་གྲུ་ཀུན་ཏུ་ཁྱབ་པ་ཞིག་ངེས་པར་འོང་ཞེས་་་
ཡང་ཡང་གསུངས་པ་འཕྱུག་མེད་ཀྱི་ལུང་བསྟན་དུ་མངོན། དགུན་གཙོས་དང་།
མཛོད་དགེ དམེ་པོ། ཁ་གྱ། ཧོར་ཚང་སོགས་སུ་ཆིབས་བསྐྱོད་མཛད། །
དགུང་ལོ་བཅུ་གཅིག་པ་ས་ལུག་གི( སྤྱི་ལོ ༡༨༥༩）ལོ་གསར་དགྱེས་སྟོན་་་་
ཧོར་ཚང་དུ་གནང་། ཧོར་ཚང་དགོན་གསར་དུ་ཆོ་འཕྲུལ་སྨོན་ལམ་གསར་
འཛུགས་དགོས་ཚུལ་གྱི་གསུང་བཀོད་དང༌། སྤྱི་རྫས་སྦྱོར་འཇགས་མཛད། སྨོན་
ལམ་གསར་དུ་ཚུགས་པའི་མགོན་དུ་གསུང་ཆོས་ལ་ཡང་ཕེབས། སྒར་བཏེགས་པ་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཉིས་པའི་ཚེས་ལ་གདན་སར་འབྱོར། བཞག་སྡོམ་བླ་མ་དར་རྒྱས་རྒྱ་མཚོ་
འདས་པའི་སར་གདན་དྲངས་པ་ལྟར་ཕེབས་ཀུན་རིག་གི་སྦྱངས་ཆོག་སོགས་་་་་་་
གནང་། ཁྱོ་ཁོ་སྨད་མའི་སྟག་སྨྱོན་ལྕགས་པོ་ནད་ཀྱིས་ཐེབས་པར་བླ་སྔགས་སྨན་
པ་མོ་རྩིས་ཐམས་ཅད་ཀྱིས་བོར་ཏེ་འཚོ་བའི་རེ་ཐག་ཆོད་པའི་སྐབས་ཡིན་ཡང༌།
རྗེ་ཉིད་སྔས་མགོར་གདན་དྲངས་པ་ལྟར་ཕེབས། སྦྱངས་ཆོག་དང་སྐུ་རིམ་གང་
གསུང་གི་དགོངས་བསྟན་ཞུས་པར། སྲོག་སྐྱོན་མེད་འདྲ་གསུངས་ནས་སྦྱིན་སྲེག་
དང་དྲུག་ཅུ་པ་གསུངས། ནད་པའི་བབས་ལ་བལྟས་ཏེ་ཐམས་ཅད་ཐེ་ཚོམ་དུ་
གྱུར་ཀྱང་ཉིད་ཀྱི་བྱིན་མཐུས་ཇེ་དགར་སོང་སྟེ་རིམ་གྱིས་སངས་དྭངས་སུ་གྱུར།
འཚམས་རིང་དུ་ཕེབས་ཚེ་ཡར་ལམ་རྨ་ཆུའི་ནང་དུ་གྲུ་རླུང་ཤུགས་ཆེན་པོས་་་་་་
བསྐྱོད་ནས་ཞབས་ཕྱི་སྔོན་མ་རྣམས་ཅི་དྲག་ལ་ཐུག་ཀྱང་། རྗེ་ཉིད་བྱོན་པས་རླུང་
ཇེ་འཇམ་དུ་སོང་སྟེ་བགྲོད་བདེ་བ་བྱུང༌། ཉིད་ཀྱི་ཞལ་ནས། སྙིང་དབུས་སུ་བླ་མ་
བསྒོམས་ཏེ་གསོལ་བ་བཏབ་པས་དེ་མ་ཐག་རླུང་འཇམ་ནས་གྲུ་ཡང་བསྡད་སོང་།
བླ་མའི་བྱིན་རླབས་བསམ་གྱིས་མི་ཁྱབ་ཅེས་མཁན་པོ་པགས་པ་ཚང་ལ་གསུངས་་་
པ་རྣམ་ཐར་འགངས་ཆེ་བ་ཞིག་ཏུ་སྣང་། སླར་གདན་སར་ཕེབས་རྗེས་གླིང་བའི་
སྦྱིན་བདག་འགའ་ཞིག་གིས་གདན་དྲངས་པ་ལྟར་ཕེབས་ཏེ་འདོད་ཆོས་སུ་སྩལ། །
དབྱར་སྟོད་ཤིས་ཚང་དང་ཨ་མཆོག་སོགས་ནས་གདན་དྲངས་པ་ལྟར་བྱོན་ཏེ་སོ་་་
སོར་གང་འཚམས་ཀྱི་ཆོས་སྦྱིན་སྤེལ། སླར་གདན་སར་ཕེབས་ཏེ་བཞུགས་སྐབས་
ཚོང་རུའི་ཇག་མི་འགའ་ཞིག་གིས་དབྱིས་པའི་སྔགས་རམས་པའི་ནོར་དེད་སོང་
བའི་རྗེས་སུ་ཚོགས་འདུ་སོགས་གྲྭ་བ་མང་པོ་སེར་དམག་ལྟ་བུར་སོང་སྐབས།
རྩེད་མོའི་ཚུལ་གྱིས་འཕྲིན་བཅོལ་དང་། གཏོར་མ་འཕེན་པའི་སྟངས་ཀ་གནང་
བས་དགུང་མོ་དེར་ཚོང་ཁོག་ཏུ་གཟའ་བརྒྱུག་པ་ཐམས་ཅད་ཀྱིས་མཐོང་བ་བྱུང་།
ཚུལ་འདི་ཉིད་ཀྱལ་ཀའི་གསུང་ཟུར་ཙམ་ཡང་དྲེགས་ལྡན་རྣམས་ཀྱིས་སྤྱི་བོས་་་་་
64



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མནོས་པའི་གཏན་ཚིགས་སམ་སྙམ། བརྒྱད་པའི་ནང་ཁྱབ་བདག་འཁོར་ལོའི་
མགོན་པོ་དཀོན་མཆོག་སྨོན་ལམ་རིན་པོ་ཆེའི་དྲུང་ནས་གྲུབ་པའི་ཁྱུ་མཆོག་མི་ཏྲ་་
ཛོ་ཀིའི་ཐུགས་བཅུད་རྒྱུད་སྡེ་ཆེན་པོ་རྣམས་སུ་དཀྱིལ་འཁོར་གྱི་འཁོར་ལོ་ཇི་སྙེད་་
བཀའ་སྩལ་བ་མཐའ་དག་རིགས་བསྡུས་ཀྱི་སྒོ་ནས་བྱིན་རླབས་ཀྱི་བཀའ་བབས་་་་
ཕྱོགས་སྡེབས་སུ་དྲིལ། དཀྱིལ་འཁོར་བརྒྱ་རྩ་བརྒྱད་ལས་རྡོར་ཕྲེང་དང་ཐུན་མོང་
བ་རྣམས་དེ་ཀས་ཆོག་པར་མཛད་སྲོལ་དང་བསྟུན་ནས་མི་ཏྲ་ཐུན་མོང་མིན་པའི་་
དཀྱིལ་འཁོར་དྲུག་ཅུ་རྩ་ལྔའི་དབང་བསྐུར་ཡོངས་སུ་རྫོགས་པ་ལེགས་པར་གསན།
གཞན་ཡང་གསང་འདུས་འཕགས་ལུགས། བདེ་མཆོག་ལཱུ་ཨི་བ། དྲིལ་བུ་ལུགས་
ཀྱི་བདེ་མཆོག་ལྷ་ལྔ་དང་ལུས་དཀྱིལ། ཕྱག་རྡོར་འཁོར་ཆེན། མི་འཁྲུགས་པ་ལྷ་
དགུ་དང་ལྷ་བཅུ་གསུམ་མ། གདུགས་དཀར་ལྷ་བཅུ་བདུན། ཚེ་དཔག་མེད་ལྷ་
དགུ །ལྷོ་བྲག་སྙན་བརྒྱུད་པས་བྱུང་བའི་རྣམ་འཇོམས་ཀྱི་དབང་སོགས་ཟུར་
བཀའི་སྐོར་དང་། གསང་འདུས་སྔགས་བཏུ་དང་། རིག་བྱེད་མ་ཐུན་མོང་དང་
ཐུན་མོང་མིན་པའི་རྗེས་གནང་སོགས་ཟབ་གསང་ཆོས་ཀྱི་བདུད་རྩི་ངོམས་མེད་་་་་
དུ་བཞེས། གྲིབ་རྐྱེན་ལྟ་བུས་སྙུང་ཚུལ་ཅུང་ཟད་བཞེས་པར་སྐྱབས་རྗེ་ཤིང་
བཟའ་རིན་པོ་ཆེའི་དྲུང་དུ་ཐུགས་བརྟག་ཞུས་པའི་ལན་དུ། ཡང་གསང་ཐུགས་
དམ་དུ་བྱས་ན་ལེགས་ཚུལ་ཕེབས་པར་བརྟེན་རྡོ་རྗེ་འཆང་སྨོན་ལམ་རིན་པོ་ཆེའི་
དྲུང་ནས་རྟ་མགྲིན་ཡང་གསང་གི་དབང་དང་། བཀའ་སྡོད་སོ་སོའི་སྲོག་གཏད་
བཅས་གསན། བླ་བྲང་ནས་དངོས་འབུལ་རྒྱ་ཆེར་བཏེགས་ཏེ་ཡོངས་འཛིན་རིན་
པོ་ཆེ་ནས་བརྟན་བཞུགས་ཀྱི་བཤད་པ་ཡིད་འཁུལ་ངེས་བཀའ་དྲིན་བསྐྱངས། །
དགུན་བཅད་རྒྱར་བཞུགས་ཏེ་རྟ་མགྲིན་ཡང་གསང་ཁྲོས་པའི་ལྗགས་བསྙེན་་་་་་་
མཛད། འདི་དུས་ཡི་དམ་པདྨ་དབང་ཆེན་གྱི་ཞལ་གཟིགས་ཤིང༌། སྐུའི་ཁྱུང་
གཤོག་བསྐྱོད་པས་གཟིམས་ཆུང་རླུང་གིས་ཁེངས་ཤིང་གཡོ་འགུལ་ཆེན་པོ་བྱེད་་་་་
65



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་ཉམས་ཤར་ཚུལ་གཙོས་ཕྱག་མཛོད་ཨ་བསྟན་ཚང་ལ་ཟུར་ཙམ་གསུང་འདུག་
ལ། དེ་ནས་བཟུང་མཁྱེན་རབ་ཀྱི་ཀློང་རྡོལ་བ་ཡིན་འདུག་ཅེས་ཕྱིས་སུ་སྨད་སོག་
ནོར་བུ་ཚང་ནས་གསུངས་སོ། །
ལྕགས་སྤྲེལ( སྤྱི་ལོ ༡༨༦༠)ལོ་གསར་གྱི་དགྱེས་སྟོན་དཀྱུས་ལྟར་མཛད།
དཔྱིད་དུས་རྔ་བའི་དམེ་དཔོན་ཚང་ནས་གདན་དྲངས་པ་ལྟར་ཆིབས་བསྒྱུར་་་་་་་་
མཛད། དམེ་སྐོར་དུ་ཕེབས་ཚེ་ཁ་བ་ཆེན་པོ་ཞིག་བབས་པ་སྔོན་གྲུབ་དབང་
བསྟན་པའི་རྒྱལ་མཚན་གྱིས་དེ་གའི་གཞི་བདག་ཅིག་ལ་བཀའ་བསྒོས་ཀྱང་དམ་་་་
ལས་འདས་པ་ཞིག་ཡོད་པ་དེའི་འཚུབ་འགྱུར་དུ་གླེང་། རིམ་གྱིས་དམེ་རྒྱལ་ཁང་
དུ་འབྱོར། གཉན་རྩེ་བླ་མའི་གདན་འདྲེན་པ་འབྱོར་བར་བརྟེན། རྔ་སྟོད་དུ་
ཕེབས། གཉན་རྩེའི་སྤྲུལ་སྐུ་ངག་དབང་བློ་བཟང་ཚུལ་ཁྲིམས་རྒྱ་མཚོ་ལ་རྟེན་
འབྲེལ་བསྟོད་པའི་ལྗགས་ལུང་སྩལ། རྔ་སྟོད་ཚོ་དྲུག་སོ་སོའི་དད་ལྡན་རྣམས་
ཆོས་ཀྱི་སྦྱིན་པས་ཚིམ་པར་མཛད་ཅིང་དངོས་འབུལ་གཏོས་ཆེ་བ་བྱུང་། སླར་
དམེ་ཚང་དུ་ཕེབས། འདི་དུས་དམེའི་དཔོན་བརྒྱུད་རྫོགས་ནས་ཆབ་འབངས་
རྣམས་དཔོན་མོ་ཨ་སྐྱོང་བཟའ་བདེ་སྒྲོན་དང་། བློན་པོ་དམེ་དཀོན་གཉིས་ཀྱིས་
འཛིན་པའི་སྐབས་ཡིན་སྟབས། དམེ་དཀོན་ནས་རྗེ་ཉིད་ཀྱི་དྲུང་དུ་སྔོན་སྐྱབས་
རྗེ་གོང་མ་བསྟན་པའི་རྒྱལ་མཚན་གྱིས་དམེའི་རྒྱལ་ས་འདི་ཆོས་སྐྱོང་ཚངས་པ་་་་་
དང་། གཞི་བདག་དར་འཛོམ་ལ་གཏད་དེ་རྒྱལ་ཁང་དུ་ཁོང་གི་དབུ་ཞྭ་དང་།
ཚངས་པའི་རྟེན་མདོས་སོགས་བཞུགས་སུ་གསོལ་ནས་མངའ་ཐང་འཕེལ་རྒྱས་སུ་་
མཛད་པའི་བཀའ་དྲིན་བསྐྱངས་ན་ཡང་། བར་སྐབས་འདིར་ལྷུང་བབས་ཤིན་ཏུ་
ཆེ་བས་དབུ་མནབས་མེད་སྐད་དང༌། ལྷ་སྲུང་རྣམས་ཀྱང་འཁུ་ལྡོག་སྣ་ཚོགས་
སྟོན་པའི་གདུག་པ་ཅན་ཞིག་ཏུ་སོང་བས། འགའ་རེས་ཆོས་སྐྱོང་དངོས་མེད་
པར་འདྲེ་ངན་ཞིག་གནས་འདུག་ཟེར་བའང་ཡོད་པས་དེ་དག་ཇི་ལྟར་ཡིན་གྱི་་་་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསུང་གསལ་དང༌། བཅོས་རིམ་གང་དགོས་ཉིད་ནས་ཅིས་ཀྱང་གནང་རྒྱུའི་
བཀའ་དྲིན་སྐྱོང་དགོས་ཚུལ་ཡང་ཡང་ཞུས་ཀྱང་རེ་ཞིག་གསུང་ལན་མ་གནང༌།
ཉིན་གཅིག་ཡོངས་འཛིན་ཚང་ནས་དེ་ལ་གསུང་ལན་ཞིག་ཅིས་ཀྱང་གནང་དགོས་
པ་འདྲ་ཞུས་པར། སྐུ་གོང་མའི་དབུ་མནབས་ཀྱང་ཡོད། ཆོས་སྐྱོང་མི་བཞུགས་པ་
མིན་ཡང་གྲིབ་ཀྱིས་མནོལ་བ་ཤིན་ཏུ་ཆེ་བས་ཡིག་བརྒྱ་འབུམ་དང༌། ཚངས་པའི་
བསྐང་བཤགས་ཁྲི་བཅས་བསྒྲུབས་ན་བཅོས་ཐབས་ཡོད་གསུངས་ཤིང་དམེ་་་་་་་
དཀོན་ལ་ཡང་དེ་བཞིན་གསུངས་ནས་རིམ་གྲོ་དེ་དག་གནད་སྨིན་བསྒྲུབ་བཅུག
དེ་སྐབས་རང་གཞན་ཐམས་ཅད་རྒྱལ་ཁང་དེའི་ནང་ལྟ་ཞོག ཉེ་འཁོར་དུ་འགྲོ་
བ་ལའང་དོགས་འཛེམས་བྱེད་པའི་སྐབས་ཡིན་ཡང་། ཉིན་གཅིག་རྗེ་ཉིད་རྒྱལ་
ཁང་རྙིང་བའི་ནང་དུ་བྱོན་ནས་དབུ་མནབས་ངོས་འཛིན་མཛད་ཅིང་། དེ་དང་
སྐུ་ཐང་རྟེན་མདོས་སོགས་རྒྱལ་ཁང་གསར་བསྐྲུན་དུ་སྤྱན་དྲངས་ཏེ་མཆོད་བཀུར་
སོགས་ཀྱི་ཐུགས་བཀོད་དང་། ད་ཕྱིན་ཆད་སྔར་བཞིན་དར་པོ་འབྱུང་ངེས་ཀྱི་
བརྩེ་བའི་བཀའ་མཆིད་གནང་། དེ་ནས་བཟུང་རིམ་གྱིས་བྱ་བ་ལམ་འགྲོ་བྱུང་སྟེ་
ད་ལྟ་མི་ཕྱུགས་འཛོམ་ཞིང་མངའ་ཐང་དགུང་ལ་རེག་པས་ཀུན་གྱིས་སྨོན་གནས་་་
སུ་བྱེད་པའང་རྗེ་བླ་མ་འདིའི་གཞན་ཕན་འཕྲིན་ལས་ཀྱི་ཆ་ཤས་ལས་བྱུང་བ་ཡིན་
ནོ། །ཚ་ཁོའི་མ་དགོན་དུ་སྒར་བཏེགས་པའི་ལམ་བར་དུ་སྔར་དམེ་ཚང་ལ་ཐབས་
བཅོས་མཛད་པའི་འཚུབ་ཆ་ལྟ་བུར་གྲུ་འཁོར་འགའ་ཞིག་རིམས་ནད་ཀྱིས་ཐེབས་
ཀྱང་རྗེ་ཉིད་ཀྱི་བྱིན་མཐུར་གཅིག་ལའང་ཉེས་སྐྱོན་མ་བྱུང༌། ཙི་ཝ་དང་ཤར་ཀའི་
ལྷ་སྡེ་སོགས་སུ་ཕེབས་བཞུད་གནང་། འདི་དུས་ཨ་ལགས་རྡོ་རྗེ་འཆང་སྨོན་ལམ་
རིན་པོ་ཆེ་སྐུ་བསྙུང་ཚུལ་གྱི་ཡི་གེ་འབྱོར་བས་གློ་བུར་དུ་ཕྱིར་ཆིབས་ཞལ་བསྒྱུར། །
ཁྱོ་ཁོ་སོགས་ལམ་བར་དུ་འཁོད་པའི་སྡེ་འགའ་ཞིག་ལ་འདོད་ཆོས་ཅུང་ཟད་སྩལ་་
བ་མ་གཏོགས་མགྱོགས་ཤད་ཀྱིས་གདན་སར་ཕེབས། མཚུངས་མེད་གྲུབ་པའི་
62



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡང་རྩེ་བླ་མ་རྡོ་རྗེ་འཆང་ཆེན་པོར་བརྟན་བཞུགས་ཕུལ་བས་འཕྲལ་དུ་སྐུ་ཁམས་་
སངས་དྭངས་ཀྱི་ཚུལ་མཛད། འདི་དུས་བདེ་གསང་འཇིགས་གསུམ་དང་ཀུན་
རིག་རྣམས་ཀྱི་ཆོ་ག་བདག་འཇུག་དང་བཅས་པ། འགྲེལ་བ་དོན་གསལ་གྱི་
སྐབས་འགའ་ཞིག་བཅས་ཐུགས་ལ་བྱང་བར་བཟུང་ཟིན། སྔར་ནས་རྭ་སྟོད་
བསྡུས་གྲྭ་ཡོངས་རྫོགས་ཐུགས་འཛིན་དང་། ཡོངས་འཛིན་རིན་པོ་ཆེ་ནས་བསྡུས་
ཚན་མང་པོར་མཛུབ་ཁྲིད་གསན་པས་རིགས་ལམ་ལ་བྱང་བ་བྱུང་། ཆེ་བགྲེས་
རྣམས་བཀའ་གྲོས་མཛད་པར། མཚན་ཉིད་གསན་སྦྱོང་གི་ཆེད་དུ་ཆོས་གྲྭར་
ཕེབས་ན་གདན་སའི་སྟབས་ཀྱིས་འོས་པ་མེད་ཚུལ་དང༌། བླ་ཆེན་སྤྱིའི་ཕྱག་སྲོལ་
ལྟར་མཚན་ཉིད་ཞབས་ཕྱི་ཟུར་དུ་བཞག་ནས་རྩོད་པ་གནང་ན་ལེགས་པར་ཞལ་་་
འཆམ་པ་བཞིན་བདུན་པའི་ཚེས་དགེ་བར་སྡེ་སྣོད་སྨྲ་དབང་དཀོན་མཆོག་སྨོན་་་་་
ལམ་རིན་པོ་ཆེ་དང༌། ཨ་ལགས་བསྟན་པ་ཚང་། ཡོངས་འཛིན་ཚང༌། ཀླུ་སྒྲུབ་
ཚང༌། ཤེས་རབ་ཚང་སོགས་ཚོགས་ཆེན་ཁྲི་ཟུར་ལྔས་གཙོས་དགེ་བཤེས་བཟང་
གྲས་ཁ་ཤས་དང་ལྷན་ཅིག་བསྡུས་གྲྭའི་གསན་སྦྱོང་གི་དབུ་ཚུགས་པའི་ཐོག་མའི་་་
ཉིན་ཨ་ལགས་སྨོན་ལམ་རིན་པོ་ཆེ་ནས་བསྡུས་གྲྭའི་རྩི་བཞག་གནང་། སྨྲ་བའི་
དབང་ཕྱུག་ཁྲི་ཟུར་བསྟན་པ་ཚང་དམ་བཅར་བཞུགས་ཏེ་རྗེ་ཉིད་བཞེངས་ནས་་་་
བསྡུས་གྲྭའི་རིགས་ལུང་གཏོང་བ་གནང་། བླ་བྲང་ནས་གསོལ་སྟོན་རྒྱས་པར་
བསྟར། རྡོ་རྗེ་འཆང་དཀོན་མཆོག་སྨོན་ལམ་དཔལ་བཟང་པོ་ནས་ཇོ་བོ་ཤཱཀྱ་མུ་
ནེའི་སྐུ་བརྙན་གསར་བཞེངས་གྲུབ་པ་ལ་རབ་གནས་དགོས་ཚུལ་ལྟར་རྗེ་ཉིད་་་་་་
དང་བསྙེན་སོང་ཁ་ཤས་བཅས་ཀྱིས་རྡོ་རྗེ་འཇིགས་བྱེད་ཆེན་པོའི་སྒོས་རབ་་་་་་་
གནས་མདོར་བསྡུས་མཛད། སྔོན་སྐུ་གོང་མས་ཨ་མཆོག་སྐྱི་དང་། ཐེམ་པ་གཉིས་
ཀྱི་གྱོད་བསྡུམས་ཏེ་གཟུ་ཡིག་རྗེས་སོར་འཇོག་རྩིས་གནང་ཡང་བར་དེར་ཞལ་མ་་་
བཞུགས་པས་གཟུ་ཡིག་ལུས་ཡོད་པ་དེའི་ཆེད་དུ་རྗེ་ཉིད་ཕེབས་དགོས་བྱུང་སྟེ་་་་
68



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འབྱོན་ཁར། ཨ་ལགས་སྨོན་ལམ་རྡོ་རྗེ་འཆང་བླ་བྲང་དུ་ཕེབས་ཏེ། རྗེ་ཉིད།
ཡོངས་འཛིན་ཚང་། སྐུ་དབོན་ཆེ་ཆུང་བཅས་ཐམས་ཅད་ཞལ་འཛོམ་ཐོག་ཏུ།།
དེང་ཕྱིན་ཆད་དོན་གལ་ཆེན་རྣམས་མཆོག་སྤྲུལ་རིན་པོ་ཆེ་ནས་ཐུགས་བརྟགས་་་
ཀྱིས་ཐག་བཅད་ན་ཤིན་ཏུ་ལེགས་ཚུལ་དང་། ཡོངས་འཛིན་ཚང་ལ་དགུང་ལོ་ཉི་
ཤུ་བཞེས་ཕན་ཆད་མཛད་པ་གང་གནང་མ་བཀག་ན་ལེགས་ཚུལ་སོགས་ནང་་་་་་
ལུགས་ཀྱི་བསླབ་སྟོན་དང༌། ཆོས་འཁོར་ཟེར་བའི་སྡེ་བར་ཕེབས་ཉིན་ཐུགས་
བསམ་བཞེས་དགོས་ཚུལ་ཡང་ཡང་གསུངས་ནས་ཡོན་ཏན་གཞི་གྱུར་མ་དང་།
ལམ་གཙོའི་ཁྲིད་མདོར་བསྡུས་སྩལ་པ་བཀའ་ཆོས་གང་གནང་མཐའ་དག་གི་དོན་
བསྡུས་ནས་འདི་ལྟར་ཉམས་སུ་བཞེས་དགོས་ཚུལ་གྱི་ཞལ་ཆེམས་སུ་མངོན།
ཐུགས་དགྱེས་པའི་གསུང་འཕྲོས་མང་ཙམ་གནང་སྟེ་འབྲལ་མི་ཕོད་པ་ལྟ་བུའི་་་་་་
ཚུལ་གྱིས་གཟིམས་གཤག་ཏུ་ཕེབས། སྒར་བཏེགས་པ་དགུ་བའི་ཉེར་དྲུག་ལ་ཆོས་
འཁོར་དུ་ཕེབས། དྲུང་འཁོར་རྣམས་ནས། ཨ་ལགས་ཚང་གིས་ཐུགས་བསམ་
བཞེས་དགོས་ཚུལ་ནན་ཆེར་མཛད་པ་ཐུགས་ལ་འཛིན་དགོས་ཚུལ་ཞུས་པར། དེ་
རང་རེ་ཚོ་ལ་སྐྱོན་ཡོད་པ་ཞིག་མིན་མོད། ད་ཅི་འདྲ་ཞིག་ཡིན་ཨང་ཞེས་ཐུགས་
མི་བདེ་བ་ལྟ་བུ་མཛད། ཉིན་དེར་ཁྱབ་བདག་འཁོར་ལོའི་མགོན་པོ་རྗེ་སྨོན་ལམ་
རིན་པོ་ཆེ་ཞིང་གཞན་དུ་དགོངས་པ་གཏད་འདུག་གཤིས། སྙན་གསན་འབུལ་མི་
ཉེར་བདུན་ལ་སླེབས་འཕྲལ་ཐུགས་ངལ་ཆེན་པོ་དང་བཅས་གློ་བུར་དུ་སྒར་་་་་་་་
བཏེགས། ལམ་བར་དུ་མཆོག་སྤྲུལ་མྱུར་འབྱོན་ལྗགས་རྩོམ་མཛད་ཅིང་གདན་
སར་ཕེབས་ནས་གདུང་འབུལ་དུ་དངུལ་རྡོ་ཚད་དང་གོས་ཕྲུག་སོགས་དང་། མེ་
ཏོག་མར་མེ། ཞལ་ཟས་སོགས་བརྒྱ་ཚར་དུ་མ་དང་བཅས་ཀུན་རིག་གི་སྒོ་ནས་
མཆོག་ཁྲུས་དང་། ཉིན་གསུམ་གྱི་རིང་རྡོ་རྗེ་འཇིགས་བྱེད་དཔའ་བོ་གཅིག་པའི་
བདག་འཇུག་བཞེས་ཤིང་ཐུགས་བཞེད་རླབས་ཆེན་རྫོགས་པ་དང་བསྟན་འགྲོའི་་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒྲི
དོན་དུ་ཡང་སྲིད་འཁྲུལ་མེད་འབྱོན་པའི་ཐུགས་སྨོན་ཤུགས་དྲག་གནང་། གདུང་
རྟེན་བཞུགས་ཡུལ་གྱི་མཆོད་རྟེན་གཉིས་གསར་སྐྲུན་མཛད་དེ་གཅིག་གཟིམས་་་་་
སྔས་དང༌། ཅིག་ཤོས་ཚོགས་ཆེན་འདུ་ཁང་དུ་བཞུགས་སུ་གསོལ། དགུན་སྐུ་
མཚམས་བཅད་རྒྱར་བཞུགས། །
ལྕགས་བྱ( སྤྱི་ལོ ༡༨ ༦༡）ལོའི་དཔྱིད་ཨ་མཆོག་ཆུ་རྒྱུད་དུ་ཕེབས། སྐྱི་དང་
ཐེམ་པ་གཉིས་ལ་གཟུ་ཡིག་བཞག ཡུལ་གྲུ་འདིར་གྱོད་འགྲིག་རྒྱུའི་དོན་དུ་དབང་
གནང་བ་ལ་གྱོད་དབང་ཟེར་བའི་ཐ་སྙད་འདོགས་སྲོལ་ཡོད་པ་ལྟར་འདི་རེས་སྡེ་་
ཕན་ཚུན་དུ་ཐུགས་རྗེ་ཆེན་པོའི་རྗེས་གནང་རེ་སྩལ། ཨ་མཆོག་སྟོད་སྨད། ཉི་མ་
ལུང༌། རྗེས་ཚང་སོགས་སུ་ཕེབས་བཞུད་ཅུང་ཟད་གནང་སྟེ་གདན་སར་འབྱོར། །
གཉིས་པའི་ནང་ཀུན་མཁྱེན་ཆེན་པོ་འཇམ་དབྱངས་བཞད་པ་འཇིགས་མེད་རྒྱ་་་་
མཚོའི་ཡང་སྤྲུལ་རིན་པོ་ཆེ་སྡེ་དགེའི་མངའ་ཞབས་རྒྱ་སྡེ་ཁ་གསུམ་དུ་འཁྲུངས་པ་
དཔལ་ལྡན་བཀྲ་ཤིས་འཁྱིལ་དུ་གདན་དྲངས་པར་རྗེ་གོང་མའི་སྐུ་མཆེད་ཁྲི་བ་་་་་
དཀོན་མཆོག་བསྟན་འཛིན་ངོ་གཡོག་ཆེད་མངགས་ཀྱིས་དངུལ་དང༌། རྟ་ཕྲུག་
སོགས་དངོས་འབུལ་སྤམ་མཐོ་བ་བསྟར། མཚན་ཞབས་རྣམས་དང་ལྷན་ཅིག་
བསྡུས་གྲྭའི་དམ་བཅའ་ཚུགས། དབྱར་གཟའ་རུ་དཔོན་ཚང་གིས་གདན་དྲངས་
པ་ལྟར་ཕེབས་ནས་དེར་ཉིན་གསུམ་བཞུགས། གླིང་བ་སོགས་སུའང་སྦྱིན་བདག་
ཁ་ཤས་ཀྱི་རེ་བ་བསྐངས། སྔར་གྱི་བསྙད་འདོགས་དེ་གའི་རྐྱེན་གྱིས་འདི་སྐབས་
ཚོང་རུའི་ཇག་མི་འགས་བླ་བྲང་གི་ནང་ཟན་ཁ་ཤས་བཟུང་སོང་བར་ར་མདས་་་་
བསྙེགས་ཏེ་ཇག་པ་འགའ་ཞིག་བསད་ཅིང་གཡོག་རྣམས་ཕྲོགས་ཏེ་སླར་འབྱོར་་་་
བར་ཞབས་ཕྱི་འགའ་ཞིག་གིས་ཡི་རང་བྱས་པས། ཁྱེད་ཚོ་ཅི་ལ་དགའ་བ་ཡིན་
གསུངས། སྐུ་དགྲ་ཐུབ་ན་དགའ་འོས་ཚུལ་ཞུས་པར། དེ་ལ་དགའ་རྒྱུ་ཅི་ཡོད། མི་
བསད་པ་ལ་ཡི་རང་བྱས་ན་སྡིག་པ་ཤིན་ཏུ་ལྕི་བ་འབྱུང་བར་མ་ཟད། འདི་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདྲར་ཐེ་གཏོགས་ཡོད་ཚེ་ཕམ་པའང་འབྱུང་ངེས་པས་གཟབ་དགོས་གསུངས།
རྗེ་ཉིད་ནས་དེ་དག་ལ་བསྔོ་སྨོན་ནན་ཏན་མཛད་པ་མཐོང་བས་ཐམས་ཅད་་་་་་་
སྐྱེངས་པ་དང་འཇིགས་ཞུམ་པ་བྱུང༌། ལོ་འདིའི་དཔྱིད་དང་དབྱར་སྟོན་རྣམས་
སུ་ལོང་ནམ་ཡོད་སྐབས། ཨ་ལགས་བསྟན་པ་ཚང་དང་ཡོངས་འཛིན་ཚང་ནས་
བསྡུས་གྲྭའི་རྩི་བཞག་རེས་མོས་སུ་གནང་སྟེ་དཔོན་སློབ་ཐམས་ཅད་ནས་རྩོད་པ་་་
གང་དམར་མཛད། བསྡུས་གྲྭའི་རྟགས་གསལ་གྱི་འགྲོ་ལུགས་ཐང་རེ་གཉིས་
གསན་པ་ཙམ་གྱིས་ཐོགས་མེད་དུ་མཁྱེན་ཅིང་། ཡིག་ཆ་རྭ་སྟོད་བསྡུས་གྲྭ་དང་
བསེའི་ཁྲི་རྒན་གྱི་གསུང་རྒྱུན་བསྡུས་གྲྭ། རྭ་བསོད་ནམས་དབང་རྒྱལ་གྱི་བསྡུས་
གྲྭ་སོགས་བསྡུས་གྲྭ་ཕལ་ཆེ་བ་དང༌། རྣམ་འགྲེལ་གྱི་སྤྱི་དོན་མཐའ་དཔྱོད་འགའ་
ཞིག་སོགས་རིགས་ཚན་སོ་སོ་དང་འབྲེལ་བའི་གཞུང་མཐའ་དག་ལ་ཞིབ་གཟིགས་
དང་། དོགས་གཅོད་གནང་བ་དང་། མཚན་ཞབས་རྣམས་དང་ལྷན་ཅིག་བརྒལ་
བརྟག་ཡུན་རིང་མཛད་པས་ཆོས་ཐོག་སྔ་མ་ལས་ཕྱི་མའི་སྐབས་སུ་ཐུགས་རིག་་་་་
གཏིང་ཇེ་ཟབ་དང་ཇེ་རྣོར་སོང་བ་མཚན་ཞབས་རྣམས་ཀྱིས་མངོན་སུམ་དུ་གྲུབ་་་
ལ་ཆེར་མ་འགྱངས་པར་རྟོག་གེའི་གསང་ཚིག་ཐམས་ཅད་དཀའ་ཚེགས་མེད་པར་
ཐུགས་སུ་ཆུད། དགུན་འབྲིང་དབྱིས་སོགས་སུ་ཕེབས་བཞུད་འགའ་ཞིག་གནང་།
དགུང་ལོ་བཅུ་བཞི་བ་ཆུ་ཁྱིའི( སྤྱི་ལོ༡༨༦༢)ལོ་གསར་ལྷ་ཆོས་སྐབས་་་་
གདན་སའི་སྐུ་རྟེན་ལ་གནས་ཆུང་སྐུ་ཕེབས་བགྱིས་པར་ལོ་འདིར་མ་དགོན་དུ་་་་་
ཕེབས་ནས་ལོ་མཚམས་མཛད་དགོས་ཚུལ་གྱི་ལུང་བསྟན་གནང་བ་སྔོན་སྐྱབས་་་་་
མགོན་འཇམ་དབྱངས་བཞད་པ་འཇིགས་མེད་རྒྱ་མཚོ་ནས་ཀྱང་དགུང་གྲངས་་་་
འདིའི་སྟེང་འཚུབ་དོགས་ཅུང་ཟད་ཡོད་པས་ཞབས་བརྟན་དགོས་ཚུལ་གནང་
ཡོད་པ་དང་མཐུན་པ་བྱུང་། ཟླ་བ་དང་པོ་དང་གཉིས་པའི་རིང་བསྡུས་གྲྭའི་དམ་
བཅའ་སྔར་རྒྱུན་ལྟར་ཚུགས། གསུམ་པའི་བཅུ་གསུམ་ཉིན་མ་དགོན་དུ་ཕེབས་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྩིས་བྱས་ཀྱང་བཅུ་གཉིས་ཀྱི་དགུང་མོ་གློ་བུར་དུ་ཞབས་བསྟུན་བཞེས་པས་བླ་་་་
བྲང་དང་གྲྭ་ཚང་ནས་ཞབས་བརྟན་རྒྱ་ཆེར་བསྒྲུབས། ཆོས་སྐྱོང་སྐུ་ཕེབས་ལ་
སླར་བརྟག་ཞུ་བགྱིས་པར་མྱུར་ཕེབས་དགོས་ཚུལ་ཟེར་བ་ལྟར་བཅོ་ལྔའི་ཉིན་་་་་
སྒར་བཏེགས་པས་རིམ་གྱིས་ཞབས་བསྟུན་ལྷག་མེད་དུ་དྭངས། ལམ་བར་གློ་
བསྡུས་ནང་ཞེས་པར་འབྱོར་སྐབས་ཁ་བ་ཤིན་ཏུ་ཆེ་བ་བབས་བྱུང་བར། ཞལ་
ནས་གཉན་ཆེན་བཞག་ར་སྨོན་རྩེ་ཁོ་ཆིབས་བསུར་འོངས་པ་རེད། གདུག་རྩུབ་
ཆེའང་གསུངས། རིམ་གྱིས་མ་དགོན་དུ་ཕེབས། ཞག་ཤས་ནས་མཚམས་ཀྱི་
བཅད་རྒྱ་དམ་པོར་བཞུགས་ཏེ་དཔལ་མཉམ་མེད་དགེ་ལྡན་པའི་ཐུན་མོང་མིན་་་་
པའི་ཡི་དམ་འཇིགས་མཛད་དུས་དགྲའི་དབང་པོའི་བསྙེན་པ་གནད་སྨིན་ཟླ་བ་་་་
གསུམ་གྱི་རིང་གནང་ཞིང༌། ཀུན་རིག་དང༌། གུར་རྡོ་རྗེ་བྲག་རྫོང་མའི་བསྙེན་
པའང་མཛད། གྲུབ་དབང་བསྟན་པའི་རྒྱལ་མཚན་གྱིས་ཐུན་མོང་མ་ཡིན་པའི་ཡི་
དམ་དུ་མཛད་ནས་ལྗགས་བསྙེན་དུང་ཕྱུར་གསུངས་ཤིང༌། དེ་མཚུངས་དགེ་
འདུན་ཆོས་ཀྱི་དབང་ཕྱུག་སོགས་གོང་མ་ན་རིམ་གྱིས་ཡི་དམ་ལྷར་མཛད་པ་་་་་་་
གསང་བདག་ཆེ་བ་བརྒྱད་ཀྱི་ནང་ཚན་ཨཱ་ཙརྱ་དྲག་སྔགས་ཀྱི་ཆེ་བར་གྲགས་པའི་་
ལྗགས་བསྙེན་ཡུན་རིང་མཛད། འདི་དུས་དགུང་གཅིག་མནལ་ལམ་དུ་ཡབ་རྗེ་རྡོ་
རྗེ་འཆང་སྨོན་ལམ་རིན་པོ་ཆེ་ནས་ཁོང་གི་གཉེར་བ་ཡིན་ཁུལ་གྱི་བརྗེ་རས་ལྭ་་་་
ཅན་ཞིག་ཕྱག་ཕྱིར་ཁྲིད་འོངས་ནས་ད་ཕྱིན་ཆད་བྱ་བ་ཐམས་ཅད་འདི་ལ་དྲིས་
གསུངས་པར། བནྡེ་དེས་ལོ་གསུམ་རེ་ནས་མགོན་པོ་རང་བྱོན་གྱི་མདུན་དུ་
ཕེབས་ཏེ་སྐུ་མཚམས་མཛད་དགོས་ཟེར་བ་ཞིག་བྱུང་། དེ་ཚུན་ཆད་རྨི་ལམ་དུ་
བནྡེ་དེ་དང་ཆོས་རྒྱལ་གྱི་སྐུ་རྟེན་ཡིན་རྒྱུ་བ་ཞིག་གཉིས་ཀྱིས་ལེགས་ཉེས་ཐམས་་་་
ཅད་ལབ་ཡོང་ཞེས་སྐུ་དབོན་འཇིགས་མེད་དང༌། གཙོས་ཕྱག་མཛོད་ཨ་བསྟན་
ལ་གསུངས། བརྗེ་རེས་ལྭ་ཅན་དེ་ཆོས་སྐྱོང་གང་ཡིན་གྱི་གསལ་ཁ་མི་སྣང་ཡང་སྐུ་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
ཕྲེང་དུ་བཞུགས་པའི་རྒྱལ་བུ་ཟླ་མཛེས་ཀྱི་རྟོགས་བརྗོད་རྗེ་ཉིད་ཀྱིས་མཛད་པ་་་་
ལས། བླ་མའི་ཞབས་ཏོག་བྱེད་པའི་འཇིགས་རུང་མི། །ལེགས་ལྡན་ནག་པོ་སྟོབས་
འཕྲོག་བྲམ་ཟེའི་གཟུགས། །མ་འོངས་བྱང་ཕྱོགས་བསྟན་པ་སྤེལ་བའི་ཚེ། །སྣ་
ཚོགས་འཕྲིན་ལས་འདུ་འབྲལ་མེད་པར་སྒྲུབ། །ཅེས་པའི་གསུང་ཟིན་ལ་དཔག་
ན་དཔལ་མགོན་བྲམ་ཟེའི་གཟུགས་ཅན་དང༌། དམ་ཅན་ཆོས་ཀྱི་རྒྱལ་པོས་
འཕྲལ་ཕུགས་ལེགས་ཉེས་ཀྱི་ལུང་བསྟན་དང་རྣམ་བཞིའི་འཕྲིན་ལས་གཡེལ་བ་་་
མེད་པར་བསྒྲུབས་པའི་གཏན་ཚིགས་སུ་འཁུམས། ཡང་དེ་དུས་མནལ་ལམ་དུ་
གཏོར་རྒྱུག་ཅིག་གནང་རྩིས་ལྟ་བུ་ལ་གཏོར་མ་ཕྱག་ཏུ་བསྣམས་པས་སྲེག་ཁང་གི་་
དབུས་སུ་ལིངྒ་ཞིག་གི་སྙིང་གར་དུག་གསུམ་མཚོན་བྱེད་ཀྱི་ཕག་སྦྲུལ་བྱ་གསུམ་་་་་
སྲིད་པའི་འཁོར་ལོ་ལྟར་འདུག་པའི་སྟེང་དུ་བརྡེབ་པ་བྱུང་འདུག་པ་ནི། དྲག་
སྔགས་བཟླ་བ་སོགས་ཉམས་བཞེས་གང་གནང་ཐམས་ཅད་ཕུང་བྱེད་ནང་གི་དགྲ་
བོ་དུག་གསུམ་གདོན་ཆེན་འདུལ་བའི་ཐབས་ཤ་སྟག་ཏུ་སོང་བས་རྟོགས་པ་ཁྱད་་་
པར་ཅན་བརྙེས་པའི་མཚན་མ་ཡིན་ནམ་སྙམ་དུ་ཁོ་བོས་སེམས་སོ། །སྐུ་མཚམས་
ཀྱི་ཐུན་གསེང་རྣམས་སུ་བསྡུས་གྲྭའི་རྩི་བཞག་ཐུགས་འཛིན་དང༌། ཡོངས་འཛིན་
རིན་པོ་ཆེ་སོགས་དྲུང་འཁོད་དགེ་བཤེས་རྣམས་དང་ལྷན་ཅིག་རིགས་ཚན་སོ་་་་་
སོའི་བགྲོ་གླེང་ཞིབ་པར་མཛད། སྐབས་ཤིག་སུམ་རྟགས་དང་རྩིས་དཀར་ནག་
སོགས་ལའང་གསན་སྦྱངས་མཛད། །
ཆུ་ཕག( སྤྱི་ལོ ༡༨༦༣) ལོའི་དཔྱིད་ཙི་ཝ་ཤར་ཁ། ཝམ་པ་དགེ་བཤེས་ཚང་
སོགས་ཀྱིས་གདན་དྲངས་པར་རང་མོས་དང་འཚམས་པའི་ཆོས་སྦྱིན་སྩལ་ཏེ་སླར་
མ་དགོན་དུ་ཞག་ཤས་བཞུགས། དེ་ནས་སྒར་བཏེགས་ཏེ་འབྲོག་གི་ལྷ་སྡེ། སྐྱ་
མགོ རོང་རུ། ཨ་མཆོག་སྟོད་སྨད། བྱམས་མེ། རྐ་ཆུ་ཁའི་ལྷ་སྡེ་སོགས་སུ་རང་
མོས་ལྟར་ཆོས་སྦྱིན་སྩལ་ཏེ་བཞི་བའི་བཅུ་གཅིག་ལ་གདན་སར་བབས། སྟོད་མ་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོན་དུ་སྟག་ཚ་སྐུ་སྐྱེ་ཞི་བར་གཤེགས་པའི་དགོངས་རྫོགས་སུ་གདན་དྲངས་པ་་་
བཞིན་ཕེབས་ཏེ་སྦྱངས་ཆོག་སོགས་མཛད། འདི་དུས་ཁ་བ་བུ་ཡུག་འཚུབ་པ་
དང་། སེར་དྲག་འབབ་པ་སོགས་འཚུབ་ལྟས་འགའ་ཞིག་བྱུང་། དབྱར་རྐ་ཆུ་ཁ་
བའི་མི་འགའ་ཞིག་བྱི་དུག་གིས་ཤི་བའི་སར་གདན་འདྲེན་དུ་འོངས་པར་ཞལ་་་་
གྱིས་བཞེས་ཏེ་སྒར་བཏེགས། གྲུ་ཁ་ནས་དྲུང་འཁོད་ཆེ་བགྲེས་རྣམས་ཐུན་མོང་
ནས་འགོ་ནད་འདི་འདྲ་ཡོད་སར་མ་ཕེབས་ན་ལེགས་ཚུལ་གྱི་སྙན་སྒྲོན་ཞུས་པར།
རང་རེར་སྐྱོན་མེད་ཅེས་ཐག་ཆོད་པའི་གསུང་གནང་སྟེ་ཕེབས། མི་ཚང་ཞིག་གི་
བཟའ་ཚང་ཕལ་ཆེར་ཤི་ཚར་ནས་ནད་པ་རེ་གཉིས་ཡོད་པའི་ཁྱིམ་དུའང་གདན་་་
དྲངས། ཞབས་ཕྱི་རྣམས་ཀྱིས་བཟའ་བཏུང་བྱེད་མ་ཕོད་པར་ཡོད་པ་ལ་ཉིད་
ནས་བགེགས་བསྐྲད་གནང་སྟེ། ད་ཟ་འཐུང་སྔར་རྒྱུན་ལྟར་གྱིས་དང་སྐྱོན་མེད་
གསུངས་ཤིང་གསོལ་ཚིགས་སོགས་གནང་། གཞན་མི་ཤི་གང་ཡོད་སར་འཕོ་བ་
སྦྱངས་ཆོག་སོགས་མཛད། ཕྱག་ཕྱི་སེར་སྐྱ་ཀུན་ལ་ཕྱག་མདུད་དང་། སྔགས་ཆུ་
འགྲེམས་པའི་ཕྱིར་མགྲོན་གཉེར་མངགས་ཏེ་བཀྲམ་ཚར་ནས་སྐུ་མདུན་དུ་སོང་་་་
བར་ཐམས་ཅད་ཀྱི་སྐལ་བ་མ་ཆད་པ་གལ་ཆེ་ཚུལ་གསུངས་པ་ལ། ཆད་མེད་ཞུས།
དབུ་མཛད་ཟུར་བ་ཞིག་ཡོད་པ་དེ་མགྲོན་གཉེར་གྱིས་མ་དྲན་སྟབས། ཁོས་
སྔགས་ཆུ་མ་ཐོབ་འདུག་པས་རྗེས་སོར་ཁོ་རང་རིམས་ཚད་ཀྱིས་ཟིན་ཏེ་དྲན་ལམ་་
དུ་གྱུར། རྐ་ཆུ་ཁར་རིམས་ཡམས་མཆེད་ཆེ་བ་བྱུང་བས། ཕྱག་ཕྱིའི་གྲྭ་བ་རྣམས་
འབྲོས་གྲབས་བྱས་པར། ཞལ་ནས། ཁྱེད་ཚོ་ང་ལ་སྐྱབས་ཤིག་གི་རེ་འདུན་ཡོད་
ཚད་བསྡད་ན་སྐྱོན་མེད་པས་རང་དགར་འཐོར་མི་ཆོག་ཅེས་རྟོགས་པའི་གདེངས་
ཚད་དང་ལྡན་པའི་གསུངས་གནང་བ་བཞིན་བསྡད་པས་ཞབས་གྲས་རྣམས་ལ་་་་
ཉེས་སྐྱོན་ཅི་ཡང་མ་བྱུང་། གསོན་གཤིན་སོ་སོར་གང་འཚམས་ཀྱི་ཆོས་སྦྱིན་སྩལ་
ཅིང་ནད་རིམས་ཞི་ཕྱིར་རིམ་གྲོ་འགའ་ཞིག་མཛད་པས་མ་འགྱངས་པར་རིམས་་་་
74



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཡམས་རྒྱུན་ཆད་དེ་ཐམས་ཅད་བདེ་སྐྱིད་ཀྱི་དཔལ་ལ་སྤྱོད་པ་བྱུང་། སྔར་མ་
དགོན་དུ་སྐུ་མཚམས་མཛད་སྐབས། གཤིན་རྗེའི་ཕྱོགས་ནས་བགྲོད་བྱེད་བརྒྱ་བ་
ནི། །བདེ་ཆེན་འཁོར་ལོ་དར་དམར་ཅོད་པན་ཅན། །འཇིགས་རུང་ལུས་ཕྲས་
དྲངས་ནས་འོངས་པའི་ཚེ། །རབ་བརྗིད་མཐིང་ནག་གོས་གྱོན་སྔགས་འཆང་གིས།།
སིང་ཧས་མཚན་པའི་བཛྲ་ཀཱི་ལ་ཡས། །བྲང་འགྲོའི་དབང་པོའི་ལྕེ་ལ་བཏབ་པ་
རྨིས། །ཞེས་པའི་ཚིགས་བཅད་གཅིག་གནང་བའི་དོན་གང་ཡིན་གསུང་བ་མི་
སྣང་ཡང་གསུང་རིས་ལ་དཔག་ན་ནད་བདག་བྲང་འགྲོའི་གཟུགས་ཅན་གྱི་ལྕེ་ལ་་་
དཔལ་མགོན་སྟོབས་འཕྲོག་ནག་པོས་ཕུར་བུ་བཏབ་པའི་མཚན་རྨིས་བྱུང་བར་་་་་
མངོན་ཞིང་། འཕྱི་ཚད་ཀྱིས་གདུང་བ་རྣམས་ལ་རྗེ་ཉིད་བཀའ་སྡོད་དང་བཅས་
པས་མི་འཇིགས་པ་སྐྱབས་ཀྱི་སྦྱིན་པ་མཛད་དགོས་ཀྱི་ལུང་བསྟན་དུ་སྣང༌། ཀུན་
གཟིགས་ལྔ་བ་ཆེན་མོ་རྒྱ་ནག་ནས་ཕྱིར་འབྱོན་ལམ་ཨ་རིག་གི་སྡེ་འགར་འཕྱི་དུག་
ཡོད་སྟབས། དེ་ཕྱོགས་ཀྱི་མཇལ་མི་རྣམས་བཀག་པར་བཤད་པ་ལྟ་བུ་གྲུབ་པའི་
ཡང་རྩེར་རེ་བ་དུ་མས་ཀྱང་དོགས་འཛེམ་གྱི་གནས་སུ་མཛད་པ་ཞིག་ཡིན་ཡང་།
རྗེ་འདིས་ཐུགས་དོགས་མེད་པར་གསོན་གཤིན་ཐམས་ཅད་ལ་ཆོས་སྦྱིན་དང་།
ཐབས་རིམ་དུ་མས་རིམས་ནད་གཏན་ཆོད་དུ་མཛད་པ་ནི། དཀོན་མཆོག་སྒྲོན་
མེའི་མདོ་ལས། མི་འཇིགས་སྦྱིན་པའི་འོད་ཟེར་རབ་གཏོང་ཞིང་། །འཇིགས་ཉེན་
སེམས་ཅན་གང་དག་དེས་རེག་པ། །འབྱུང་པོ་གཟའ་དང་བསད་བརྡེག་བཅིང་
བ་དང༌། །ནད་འགོ་འཇིགས་པ་ཀུན་ལས་ཐར་བར་འགྱུར། །ཞེས་གསུངས་པའི་
དོན་དང་མཐུན་པར་དག་པའི་ས་ལ་དབང་བའི་རྒྱལ་སྲས་བདག་ཉིད་ཆེན་པོའི་་་
རྣམ་པར་ཐར་བ་མིག་མཐོང་ལག་ཟིན་དུ་འདུག་པ་ངོ་ཤེས་པར་གྱིས་ཤིག སླར་
གདན་སར་འབྱོན་འཕྲལ་གནས་ཆུང་གི་བཙན་ཁང་རྙིང་བ་གཞི་ནས་སྤོས་ཏེ་་་་་་
གསར་སྐྲུན་བྱེད་རྒྱུའི་སར་ལྟོ་འཕྱེའི་ཐིག་འདེབས་པ་དང༌། ས་འདུལ་གནང་།
76



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱལ་ཁང་གི་རྟེན་རྣམས་བླ་བྲང་ཆེན་མོའི་རྗེ་རིན་པོ་ཆེའི་ལྷ་ཁང་དུ་རེ་ཞིག་་་་་་
བཞུགས་བཅུག་ནས་གཏོར་ཁ་སོགས་ཀྱང་དེར་གཏོང་རྒྱུའི་ཞལ་བཀོད་མཛད། །
དྲུག་པའི་ནང་ཐེ་བོར་ཕེབས་ཏེ་སྒང་ཚ་དང་། བྲག་སྒམ་པའི་གྱོད་ལ་འདོགས་
ཆིངས་གནང་། ཁོ་ཚེའི་འཁྲུངས་གཞིས་སུ་ཕེབས་སྐབས་སྐྱེས་ལྷ་ལ་བསངས་ཤིག་
འབུལ་དགོས་གསུངས་ཏེ་ཞབས་ཕྱི་རགས་བསྡུས་དང་བཅས་གཉན་ཆེན་གྱི་ལིང་་
གི་གནས་རི་མཐོང་ས་ཞིག་ཏུ་བྱོན་ནས་བསངས་དང་འཕྲིན་བཅོལ་ནན་ཏན་་་་་
མཛད། དེ་སྐབས་སོག་པོའི་མི་ཞིག་མི་མིན་དུ་སྐྱེས་པ་མཐུ་ཆེན་ཟེར་བ་དེ་ཁོག་
ཞུགས་ཀྱིས། ངས་གནས་མ་རྙེད་པར་ཡོད་པ་ད་ལམ་ཀིརྟི་ཚང་གིས་གནས་
བཙལ་ནས་ཕྱིན་པས་བདེ་བ་ཐོབ་སོང་ཞེས་ལབ་སྐད། སླར་གདན་སར་བྱོན། །
དཔྱིད་དང་དབྱར་གྱི་ལོང་ནམ་ཡོད་ལ་མཚན་ཞབས་རྣམས་དང་ལྷན་ཅིག་དམ་་་་
བཅའ་འཛུགས་པ་གནང་ཞིང་། གཞི་བྱེས་གང་དུའང་གསོལ་ཇ་བཞེས་དུས་ཚུན་
ཆད་ཀྱི་ལོང་སྐབས་དང་བསྟན་གཞུང་ཆེན་སྐབས་བབས་ལས་བརྩམས་པའི་བགྲོ་
གླེང༌། སུམ་རྟགས་དང་རྩིས་དཀར་ནག རྒྱུད་སྡེ་སོ་སོའི་ཆོ་གའི་རྟ་དབྱངས་
དང༌། ཕྱག་རྒྱ་སོགས་ལ་བསླབ་སྦྱངས་རྡོ་རུས་ཐུག་པ་མཛད་པས་དེ་དག་ཐམས་
ཅད་ལ་མཁྱེན་རབ་ཀྱི་ཀློང་རྡོལ་ཏེ་ཡུན་རིང་སྦྱངས་པའི་རྒན་པོ་རྣམས་ཀྱི་ཁེངས་་
པའི་རི་བོ་རྨང་ནས་བསྒྱེལ། སྨྲ་དབང་ཝམ་པ་དགེ་བཤེས་སོགས། རྒྱུ་མཚན་ཤེས་
ནས་དད་པ་ཐོབ་སྟེ་སྐུ་ན་ཕྲ་བའི་དུས་ནས་ཆོས་འབྲེལ་ཞུ་བའང་མང་དུ་བྱུང་། །
དགུན་གཟའ་ཚོང་དུ་ཕེབས་ཏེ། ཐཱ་བླ་སྤྲུལ་སྐུ་ཐེ་བོར་གཤེགས་སོང་བ་ལ་བསྔོ་
སྨོན་མཛད། སླར་བྱོན་ནས་དགུན་ཐོག་བཅད་རྒྱར་བཞུགས། བཙན་ཁང་གསར་
བ་གྲུབ་ཟིན་སྟབས་ཤིང་བྱི( སྤྱི་ལོ༡༨༦༤) ལོ་གསར་ལྷ་ཚེས་ཀྱི་ཉིན་རྒྱལ་ཆེན་སྐུ་
ལྔའི་ཕྱི་ནང་གསང་བའི་རྟེན་རྣམས་སེར་སྦྲེངས་ཀྱི་བཀོད་པས་བསུས་ཏེ་བེ་ཧར་་་
ལྕོག་ཏུ་སྤྱན་དྲངས། དེ་དུས་བཙན་ཁང་གཡོན་གྱི་དར་གས་པའི་གསེབ་ནས་ཆུ་
76



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མདུང་གང་ཙམ་གྱེན་དུ་འཕྱུར་བ་ཇ་ཡུན་ཙམ་གྱི་ཡུན་ལ་དེ་བཞིན་གནས་པ་སེར་
སྐྱ་ཐམས་ཅད་ཀྱིས་མཐོང་བས་མཚོན་ལྟས་ངོ་མཚར་བ་འགའ་ཞིག་བྱུང༌། ལོ་སྔ་
མར་ཉི་མ་ལུང་བ་དང་། ཨ་མཆོག་སྒར་ཆེན་གཉིས་མ་མཐུན་པའི་རྐྱེན་གྱིས་མི་
མང་གྲོན་སྟབས། ཨ་མཆོག་སྒར་བས་དྲག་ལས་མང་ཙམ་བྱས་པར་བརྟེན། ཉི་མ་
ལུང་ནས་དེ་འདྲའི་རྒྱུ་མཚན་དང་བཅས་གདན་དྲངས་པ་བཞིན་སྒར་བཏེགས།
ལམ་བར་ཤིས་ཚང་སྒར་གསར་དུ་ཟམ་ཚ་ཧུ་ཐོག་ཐུ་རིན་པོ་ཆེ་འཇིགས་མེད་་་་་་
བསམ་འགྲུབ་རྒྱ་མཚོས་རང་གི་བླ་བྲང་དུ་གདན་དྲངས་ཏེ་སོག་ལུགས་ཀྱི་གསོལ་་་
སྟོན་རྒྱས་པར་བསྟར། ཆོས་སྲིད་ཀྱི་གསུང་གླེང་ཐུགས་ཚིམ་པ་གནང་། ཉི་མ་
ལུང་དུ་འདོད་སྦྱར་གྱི་རིམ་གྲོ་མཛད་གྲུབ་ནས་འབོ་ར། ཨ་མཆོག་ཚོ་བ་བརྒྱད།
རྗེས་ཚང་། ཤིས་ཚང་། ནམ་འཕེན། ཤོ་དེས། གདོང་ཞུར། རྔོག་ཚོ་བ་ལྔ། ཤིས་
ར། ཚ་མདོ་རྣམས་སུ་རིམ་བཞིན་ཕེབས་ཏེ་རང་མོས་དང་འཚམས་པའི་ཆོས་
སྦྱིན་སྤེལ། ཨ་ལགས་བསྟན་པ་རིན་པོ་ཆེ་སྐུ་བསྙུང་བའི་གནས་ཚུལ་གསན་
འཕྲལ་ཆུ་རྒྱུད་བརྒྱུད་དེ་གདན་སར་བབས། རིན་པོ་ཆེར་བརྟན་བཞུགས་ཕུལ་
བས་བསྙུན་གཞི་འཕྲལ་དུ་དྭངས། དབྱར་དམ་བཅའ་བཙུགས་ཏེ་བསྡུས་ཆེན་
དང་བློ་རྟགས་སོགས་ལ་ཐུགས་གཉེར་ནན་ཏན་མཛད། དྲུག་པའི་བཅོ་ལྔའི་ཉིན་
སུ་རུག་གོང་འགབ་སྤྱིའི་གཞི་བདག་རི་བོ་ཆེའི་ལ་བཙས་གསར་བསྟོད་མཛད་་་་་་
པའི་ནང་དུ་རྨ་ཆེན་གྱི་སྐུ་ཞིག་བཞུགས་སུ་གསོལ་ནས་གཏེར་ཕུལ་ཞིང་བསང་་་་་་
ཡིག་ལྗགས་རྩོམ་གནང་། དེ་ནས་བཟུང་ལྷ་སྡེ་རྣམས་ཀྱི་མི་ཕྱུགས་དཔལ་འབྱོར་
དབྱར་མཚོའི་འཕེལ་བར་འགྲན་པ་བྱུང༌། གདན་སར་ཕེབས་ཏེ་དམ་བཅའ་
སོགས་སྔར་རྒྱུན་ལྟར་བཙུགས། ཙ་ཡུ་ཐོག་ག་ཚང་གི་ཡང་སྤྲུལ་གྲུབ་དབང་ལྔ་
བའི་དངུལ་གདུང་ཆེན་མོའི་མདུན་དུ་བརྟག་བསྒྲིལ་གྱིས་ཐག་གཅོད་མཛད།
འདི་དུས་ནས་དབོན་པོ་འཇིགས་མེད་ཀྱིས་དཔོན་ས་བཟུང་། གཙོས་ཁ་གྱ་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོགས་ནས་གདན་འདྲེན་ནན་ཆེ་བ་དང་། དགོས་པ་རླབས་ཆེན་དུ་མའི་ཕྱིར་
དགུ་བའི་བཅུ་དྲུག་ལ་སྨད་ཕྱོགས་སུ་སྒར་བཏེགས། ཐོག་མར་ཁ་གྱའི་དགོན་དུ་
འདོད་ཆོས་འགའ་ཞིག་སྩལ་ཅིང་འཚམ་ལ་གཟིགས་རྟོག་མཛད། འདི་དུས་སྨད་
ཕྱོགས་སུ་ཧོས་འཁྲུགས་ཆེ་སྒང་ཡིན་གཤིས་ཧོར་ཚང་དུ་ཕེབས་སྐབས་ཧོས་དམག་
གིས་བཅོམ་པའི་སྤྲང་སློང་ཉིས་སྟོང་དུ་ཉེ་བ་ཙམ་ལ་བྲོ་ཆས་ཕོན་ཆེ་བའི་གནང་་་་
སྦྱིན་སྩལ། དེ་ནས་གཙོས་དགོན་པ་དགའ་ལྡན་ཆོས་གླིང་དུ་ཕེབས། གཙོས་ཁ་གྱ་
སོགས་སྒར་ལུང་ཤོག་བཅུ་དང་། མཛོད་དགེ་དམེ་བོ་ཤོག་ལྔ་མ་མཐུན་པར་ཡུན་
རིང་འཁྲུགས་པའི་གཡུལ་ངོར་མི་ཉིས་བརྒྱ་དང་གོ་དགུ་ཙམ་ལུས་སྲོག་གྲོན་པའི་་་
ཉེན་ཤིན་ཏུ་ཆེ་བ་བྱུང་སྟབས། འདི་དུས་གཙོས་དགོན་གྲོང་གི་གྲོས་དབང་དང་
མི་རྩ་རྣམས་ལ་གྱོད་འདུམ་རྒྱུའི་གསུང་ནན་དམ་ཚིག་ལ་བཀར་བསྩལ། རྒྱལ་
ཟླའི་བཅོ་ལྔའི་ཉིན་དམེ་བོ་སྒར་གསར་དགའ་ལྡན་རབ་རྒྱས་གླིང་དུ་ཕེབས་ནས་་་
དཔོན་ཚང་གི་མི་ངོ་རྣམས་ཀྱིས་གཙོས་སེར་སྐྱ་རགས་བསྡུས་ལ་གྲུབ་རྒྱལ་ཚེ་་་་་་
དབང་གནང་། དམེ་བོ་དཔོན་པོ་ལ་གྱོད་ཆེན་འགྲིག་རྒྱུའི་བཀའ་ནན་སྩལ། ཕན་
ཚུན་གྱི་བར་ལ་སྐུ་ཚབ་བླ་མ་ཚུལ་སློང་མངགས་ཏེ་གྱོད་ཆེན་འདུམ་འགྲིག་གི་འགོ་
ཚུགས། གཙོས་བརྒྱུད་དེ་ཙ་ཡུ་དགོན་དུ་བྱོན། དེར་མཁས་པའི་དབང་ཕྱུག་བྲག་
སྒོམ་སྤྲུལ་སྐུ་དཀོན་མཆོག་བསྟན་པ་རབ་རྒྱས་དང་མཇལ་འཕྲད་མཛད། ཁོང་
གིས་རྗེ་འདི་ལ་ལམ་རིམ་ཆེན་མོའི་དཔེ་ཞིག་ཕུལ་བ་རྒྱུན་པའི་གཟིགས་དཔེར་་་་་
འབྲལ་སྤང་དུ་མཛད་ཅིང༌། ཞལ་ནས། ཁོང་བསམ་གྱིས་མི་ཁྱབ་པ་ཡིན་པས་
དཔེ་འདིའི་སྟེང་ནས་ཉམས་ལེན་ཆེན་པོ་མ་ནུས་ཀྱང་བཤད་ལུང་ཁ་ཤས་འདོན་་་
རྒྱུ་བྱུང་བས་སྐལ་བ་བཟང༌། ཞེས་དང་། བྲག་སྒོམ་རིན་པོ་ཆེར་ཆོས་འབྲེལ་ཞིག་
ཞུ་རྒྱུ་མ་བྱུང་བ་ཤིན་ཏུ་མ་ལེགས་ཞེས་ཐུགས་འགྱོད་མཛད། འདི་བ་མཁས་གྲུབ་
དབལ་མང་བ་ཆེན་པོའི་ཐུགས་སྲས་ཟབ་རྒྱས་མན་ངག་གི་བང་མཛོད་འཛིན་པ་་་
78



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཞིག་ཡིན་པར་མ་ཟད། རིག་གནས་ཆེ་ཆུང་ཐམས་ཅད་ལ་སྦྱངས་པའི་མཁས་
རྒྱའི་རྩེ་མོར་སོན་པའི་རྒྱུ་མཚན་གྱིས་ཡིན་པར་མངོན།
སྔོ་དཀར་ཐང་དུ་ཤིང་གླང་གི( སྤྱི་ལོ ༡༨༦༥) ལོ་གསར་དགྱེས་སྟོན་མཛད།
མཛོད་དགེ་སྒར་རྙིང་བཀྲ་ཤིས་ཆོས་འཕེལ་གླིང་དུ་བྱོན་ཏེ། དེ་གའི་ཚོགས་
ཡོངས་ལ་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་སྟ་གོན་དང་བཅས་པ་་་
སྩལ་བ་དབང་ཆེན་གནང་བའི་ཐོག་མ་ཡིན། སྒར་གསར་དགེ་སློང་ཆོས་གྲགས་
རྒྱ་མཚོས་ཞུས་ཏེ་བླ་མའི་གསོལ་འདེབས་ལམ་ཡོངས་རྫོགས་ཀྱི་གནད་ཚང་བ་་་་་
ཞིག་ལྗགས་རྩོམ་མཛད། སླར་གཙོས་བླ་བྲང་དུ་ཕེབས་ཏེ་སྐུ་མཆེད་རྣམ་གཉིས་
ཞལ་འཛོམ་ཞིང་གང་ཅིའི་གསུང་གླེང་འཕེལ། ཞར་ལ་འཆམ་གཟིགས་ཀྱང་
གནང་། གཉིས་པའི་ཉེར་གཉིས་ཉིན་གྱོད་ཆེན་གྱི་དོན་དུ་གཟུ་ཡིག་བཞག ཕན་
ཚུན་གཉིས་ཀར་རྟ་ནོར་བརྒྱད་ཅུ་དང་དངུལ་སྲང་བརྒྱུའི་གནང་ཆ་བསྟབས། ཨོ་
སྭཱ་སྟི། མཆོག་གསུམ་ཐུགས་རྗེ་ཟླ་ཤེལ་དབང་པོ་གང་། །ཐབས་མཁས་བསམ་
སྦྱོར་རླུང་གི་ཤིང་རྟ་ཡིས། །རྣམ་དཀར་ལེགས་སྨོན་མཁའ་ལ་ཉེར་དྲངས་པས། །
སྐྱེ་འགྲོའི་བདེ་སྐྱིད་འཇོམས་བྱེད་སྲོག་གཅོད་ལས། །བརྒྱ་ཕྲག་མང་པོར་སྤྱོད་
པའི་ཚ་གདུང་རྒྱུན། །བཅད་དང་ལྷན་ཅིག་བདེ་སྐྱིད་ཀུནྡ་བཞད། །འདིར་འབད་
ལེགས་བྱས་ཇི་སྙེད་རྒྱལ་བའི་བསྟན། །གེགས་མེད་ཕྱོགས་བརྒྱར་རྒྱས་ཤིང་འགྲོ་
བ་ཀུན། །འཕྲལ་ཡུན་རྒུད་པ་ལས་གྲོལ་དུས་རྟག་ཏུ། །དགའ་བདེའི་དཔལ་གྱིས་
འཚོ་བའི་རྒྱུ་རུ་བསྔོ། །ཡངས་པའི་ལྗོངས་སུ་དམག་འཁྲུགས་ལོ་ཉེས་སོགས། །མི་
འབྱུང་སྣོད་བཅུད་བཀྲ་ཤིས་འཕེལ་བར་ཤོག །གཡུལ་དུ་བསད་པའི་ཉམ་ཐག་
འགྲོ་ཀུན་དང༌། །རྣམ་དཀར་ལས་འདིའི་དོན་དུ་འབད་པ་རྣམས། །སྐྱེ་བར་མི་
ཁོམ་གནས་སུ་མི་ལྷུང་བར། །རིང་མིན་འགྲོ་བའི་སྐྱབས་གཅིག་ས་ཐོབ་ཤོག །
ཅེས་འཁྲུགས་པ་བཟླུམས་པའི་དགེ་རྩ་རྫོགས་བྱང་དུ་བསྔོ་བའི་ཚིགས་བཅད་འདི་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལྗགས་རྩོམ་མཛད། འདིའི་སྦྱར་བྱང་དུ་འདི་ནི་ཤིང་གླང་ལོ་བྱང་ཕྱོགས་ཀྱི་
འཁྲུགས་ཟིང་འདུམ་པར་བྱས་པའི་དགེ་རྩ་ཆུད་མི་ཟ་བའི་ཕྱིར་བྲིས་པའོ། །ཞེས་
གསུངས་པའི་དངོས་ཤུགས་ཀྱི་བསྟན་དོན་རྣམས་ཀྱང་ཤེས་དགོས། གཙོས་
མཛོད་དགེའི་གྱོད་ཆེན་འདི་སྐུ་ཕྱོགས་བསེ་ཚང་དང༌། རྗེ་འཇམ་དབྱངས་བཞད་
པ་སོགས་བླ་ཆེན་ཁག་གི་སྐུ་དོན་དུ་བསྙད་ཀྱང་། གནས་ཚོད་སྤྱི་མཐུན་ལས་ངན་
གྱི་བྱེད་པོས་བསྒྲུབས་པ། ཉམ་ཐག་རྣམས་ཀྱིས་གཅེས་སྲོག་རང་དབང་མེད་པར་
སྐྱེལ་བའི་གནས་ཤིན་ཏུ་ཉམ་ང་བ་ཞིག་སྟེ། སྔོན་ཆད་བླ་དཔོན་ཆོས་སྲིད་ཀྱི་གཟི་
བྱིན་ལྡན་པ་སུས་ཀྱང་ཟླུམ་མ་ནུས་མོད། འདི་རེས་རྗེ་བླ་མ་ཉིད་ཐུགས་བསྐྱེད་
དང་འཕྲིན་ལས་གཞན་འགྲན་མེད་པའི་དབང་གིས་ཚེགས་མེད་དུ་འདུམ་པར་་་་
མཛད་པ་ནི་མི་འཇིགས་པ་སྐྱབས་ཀྱི་སྦྱིན་པ་དང༌། འཇིགས་པས་ཉེན་པའི་
སེམས་ཅན་གྱི་དོན་བྱེད་པའི་ཚུལ་ཁྲིམས་ཀྱི་ཉམས་བཞེས་རྨད་དུ་བྱུང་བའི་རྣམ་་་
པར་ཐར་བའོ། །དྲི་མ་མེད་པར་གྲགས་པས་བསྟན་པ་ལས་ཀྱང་། མཚོན་གྱི་
བསྐལ་བ་བར་མ་ལ། །དེ་དག་བྱམས་པ་བསྒོམ་འགྱུར་ཏེ། །སེམས་ཅན་བྱེ་བ་བརྒྱ་
མང་པོ། །གནོད་སེམས་མེད་ལ་འཛུད་པར་བྱེད། །གཡུལ་ཆེན་འདྲེས་པའི་ནང་
དུ་ནི། །དེ་དག་ཕྱོགས་ལ་མཉམ་པར་འགྱུར། །བྱང་ཆུབ་སེམས་དཔའ་སྟོབས་
ཆེན་རྣམས། །འདུམ་ཞིང་འདུ་བར་དགའ་བར་བྱེད། །ཅེས་གསུངས་པ་ལྟར་རོ། །
སླར་བཏེགས་པ་གསུམ་པའི་ཚེས་ལ་གདན་སར་བབས། གཟའ་རུ་སྟོད་མ་དང༌།
ལྷ་སྡེ་ཉིན་ནམ། ཁྱོ་ཁོ་སྨད་མ་རྣམས་ནས་སྦྱིན་བདག་འགས་གདན་དྲངས་པའི་
རེ་བ་བསྐངས། ལྔ་བའི་ཚེས་བཞིའི་ཉིན་རྡོ་རྗེ་འཆང་སྨོན་ལམ་རིན་པོ་ཆེའི་ཡང་
སྲིད་ཀྱི་དོན་དུ་བརྟག་བསྒྲིལ་མཛད་དེ། དོགས་གནས་རྣམས་ལས་མཐའ་བར་
འཁྲུངས་པ་དེ་ངོ་མཐོ་བའི་གསལ་ཆ་གནང་། ལུང་བཟང་ནང་བའི་བླ་མ་ཚང་སྐུ་
ཁམས་མ་བདེ་བའི་དབང་གིས་སྐུ་དྲུང་དུ་ཕེབས་ཏེ། བདག་ལ་འདི་ཕྱིའི་རེ་ལྟོས་
80



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཆའ་ས་ཁྱེད་གཅིག་པུ་ལས་མེད་པས་རྗེས་སུ་འཛིན་དགོས་ཚུལ་གྱི་ཞུ་ནན་ལྟར་་
ཚོགས་ཆེན་འདུ་ཁང་དུ་ཁོང་དང་འདི་གའི་བླ་གྲྭ་དམངས་ལ་ཡོན་ཏན་གཞིར་་་་་
གྱུར་མའི་ཁྲིད་དང༌། འཇིགས་བྱེད་བཅུ་གསུམ་མའི་དབང་སྟ་གོན་དང་བཅས་
པ་སྩལ། བླ་བྲང་ཚོམས་ཆེན་དུ་ཁོང་གིས་གཙོས་དད་ལྡན་ཉུང་བསྡུས་ལ་ཀུན་
རིག་གི་སློབ་དབང་དང་སྦྱངས་ཆོག་སོགས་དང་འཕོ་ཁྲིད་ཀྱང་སྩལ་ཏེ་ཐུགས་་་་་
བཞེད་བསྐངས། དངོས་འབུལ་དུ་རང་ལ་ཕྱག་རྫས་གང་ཡོད་ཆ་གཉིས་སུ་བགོས་
པའི་ཕྱེད་ཀ་དེ་ཕུལ། འབྱོན་ཁར་ངའི་ནོར་ཐམས་ཅད་རྗེ་ཉིད་ལ་ཕུལ་བ་ཡིན་
པས་རྗེས་སོར་ང་རང་འདས་རྗེས་བཅའ་ལག་ཡོ་བྱད་ཐམས་ཅད་ནང་ཆེན་ནས་་་
ཡར་ལེན་ཐབས་ཀྱིས། ཁང་བའང་བཤིག་ནས་བླངས་ན་མ་མཐའ་མེ་ཤིང་ཉན་
ཡོང་། ཞེས་སོགས་ཐུགས་རྩེ་གཏད་པའི་ཞུ་ནན་མང་ཙམ་མཛད། ཕྱིས་སྐུ་འདའ་
ཁར་དྲུང་འཁོད་རྣམས་ལ། ངའི་ནོར་རྫས་གང་ཡོད་སྐྱབས་མགོན་རིན་པོ་ཆེར་
ཕུལ་དང༌། དེ་ལས་གཞན་པའི་དགེ་རྩ་མི་དགོས། ཞེས་ཞལ་ཆེམས་བཞག་འདུག་
ཀྱང་། སྐུ་ཚབ་ཚུལ་ལུང་ཚང་དང༌། རི་ཁྲོད་ཀྱི་རྒན་པ་རྣམས་གྲོས་བསྡུར་ངོས་
ཕྱག་རྫས་ལྷག་མའི་ཕྱེད་དགེ་སྒྲུབ་ཀྱི་ཐེབས་དང༌། ཅུང་ཟད་སྤྲུལ་སྐུ་ཞིག་ལ་རེ་
བས་བཞག དྲུག་པའི་ཚེས་གཅིག་ནས་ཚོང་རུར་ཕེབས་བཞུད་གནང་ཞིང་།
བཅོ་ལྔའི་ཉིན་སྨད་ཕྱོགས་སུ་ཆིབས་བསྐྱོད། གཙོས་མཛོད་དགེའི་གྱོད་མཇུག་
བསྡུམས་ཆེད་མཛོད་དགེའི་ཤོག་ཁ་ལྔའི་སེར་སྐྱའི་ཁྲོམ་ཆེན་པོར་ཐུགས་རྗེ་ཆེན་་་་་
པོའི་དབང་སྩལ། ཤོག་ལྔའི་སྡེ་གཞུང་ནས་དངུལ་སྲང་བརྒྱ་དང་རྟ་ནོར་མང་
པོའི་དངོས་འབུལ་བཏེགས། གཅོས་སོགས་སྒར་ལུང་བཅུའི་དད་ལྡན་རྣམས་ཀྱི་
སར་འདུན་མོས་བཞིན་ཕེབས་ཏེ་འདོད་སྦྱར་གྱི་ཆོས་སྦྱིན་སྤེལ་བར་འབྱོར་བསྟུན་
གྱི་འབུལ་ནོད་གཟབ། གཙོས་བླ་བྲང་ནས་དངོས་འབུལ་རྒྱ་ཆེར་བསྟར། བསྟན་
འཛིན་ཐང་དུ་བཞུགས་སྒར་གྱི་ཐོག་ཏུ་གཙོས་མཆོག་སྤྲུལ་རིན་པོ་ཆེ་གདན་་་་་་་
81



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དྲངས་ཏེ་སྐུ་གསུང་ཐུགས་རྟེན་དངུལ་སྲང་ལྔ་བཅུ། རྟ་ནོར་བཅོ་ལྔ་སོགས་ཀྱི་
འབུལ་བ་གཟབ། ཁྲི་ཆེན་མཆོག་སྤྲུལ་དང་། ཡོངས་འཛིན་སྨོན་ལམ་རྒྱ་མཚོ་རྣམ་
གཉིས་ནས་ཁུ་ཞང་རིན་པོ་ཆེའི་རྣམ་ཐར་གསོལ་འདེབས་གསར་རྩོམ་གྱི་བསྐུལ་་་་
མ་མཛད་པ་བཞིན་ལྗགས་བསྒྲིགས་གནང་། འཁྲུངས་རབས་ཀྱི་གྲངས་སུ་གྲུབ་
ཆེན་ས་ར་ཧ་བཞུགས་པའི་རྒྱུ་མཚན་ཇི་ལྟར་ཡིན་ཞུས་པར། མདང་རྨི་ལམ་དུ་ས་
ར་ཧའི་སྐུ་གདུང་ཡིན་ཟེར་བའི་མཆོད་རྟེན་ཞིག་མཇལ་བ་རྨིས་པས་དེ་ལྟར་བྱས་་
པ་ཡིན་ཞེས་པ་ཙམ་ལས་གསལ་ཆ་མ་གནང༌། དགུན་དེར་གདན་འདྲེན་ནན་ཆེ་
བ་བཞིན་བཞག་སྡོམ། གཟའ་རུ། ཨ་སྐྱིད། བྱམས་མེ། ཁྱོ་ཁོ་སོགས་སུ་དད་ལྡན་
དུ་མར་རང་མོས་དང་འཚམས་པའི་ཆོས་ཆར་ཕབ། སྦྱིན་བདག་རྣམས་ནས་རྟ་
ནོར་བརྒྱ་ཕྲག་དུ་མ་དང་། དངུལ་རྡོ་ཚད་མང་པོའི་འབུལ་བ་གཟབ།
མེ་སྟག( སྤྱི་ལོ ༡༨༦༦)མཆུ་ཟླའི་ཉེར་གསུམ་ལ་སྒར་བཏེགས་ཏེ་མ་དགོན་་
དུ་ཕེབས་ནས་བཅད་རྒྱར་བཞུགས། གསང་འདུས་འཕགས་ལུགས་ཀྱི་ལྗགས་
བསྙེན་སོགས་གྲུབ་འཕྲལ་ཟབ་གསང་གདམས་པའི་མཛོད་འཛིན་ཁུ་ཞང་རིན་པོ་
ཆེ་ངག་དབང་ཆོས་འཕེལ་དཔལ་བཟང་པོ་གདན་དྲངས་ཏེ། གཉིས་པའི་ཟླ་
མཇུག་ནས་ཐོག་མར་གྲུབ་རྒྱལ་ལུགས་ཀྱི་ཚེ་དབང་དབང་བཞི་ཅན་གསན་ཅིང་།
རིམ་གྱིས་ལམ་རིམ་ཆེན་མོའི་བཤད་ལུང་། སེམས་བསྐྱེད་མཆོད་པ། བདེ་གསང་
འཇིགས་གསུམ་གྱི་བསྐྱེད་རྫོགས་ཀྱི་ཁྲིད། དམ་ཚིག་རྡོ་རྗེའི་བཟླས་པ། ཟ་བྱེད་
མཁའ་འགྲོའི་སྦྱིན་སྲེག ངག་བྱིན་རླབས་རྣམས་ཀྱི་ཁྲིད། ཐིག་ལེ་བཅུ་དྲུག་གི་
དབང་། རྟ་མགྲིན་གསང་སྒྲུབ་ཀྱི་དབང༌། གུར་མགོན་གྱི་དབང་ལྔ། བླ་མེད་རྡོར་
སེམས་ཕྱག་རྡོར་ཨུཙརྱ། འཁོར་ཆེན། དྲག་པོ་གསུམ་བསྒྲིལ། སྨན་བླ་མཐོ་
བརྩེགས། སེངྒེ་སྒྲ། གུར་ཁྲོ་བཅུས་བསྐོར་བ། མགོན་པོ་ཞལ་བཞི་བ་རྣམས་ཀྱི་
རྗེས་གནང་དང་། ས་སྐྱའི་གསེར་ཆོས་བཅུ་གསུམ་དང༌། རྣམ་སྲས་བཀའ་བཅོ་
82



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྔའི་རྗེས་གནང་། ཆོས་རྒྱལ་ཡང་གསང་དང་། ཀེ་ཊ་པཱ་ལ་སྦྲེལ་ཁྲིད་སོགས་
བཀའ་རྒྱ་ཤིན་ཏུ་དམ་པ་འགའ་ཞིག་དང༌། ཡི་དམ་ཆོས་སྲུང་མང་པོའི་ཆོ་ག་ལེ་
ཚན་གྱི་ལུང་། རྙིང་ལུགས་འཆི་མེད་ཡང་སྙིང་ཀུན་འདུས་ཀྱི་ཚེ་དབང་དང་།
ཚོགས་བདག་གི་དབང་། ཙིའུ་དམར་པོའི་སྲོག་གཏད་སོགས་དང་། མཇུག་ཏུ་
སྒྲོལ་དཀར་ཚེ་ཁྲིད་གནང་བ་བཅས་གསན། བླ་བྲང་ནས་རྒྱུ་སྦྱར་ཏེ་ཚོགས་
འཁོར་དང་སྐུ་གསུང་ཐུགས་རྟེན། དངུལ་རྡོ་ཚད། གོས་ཕྲུག་སོགས་དངོས་
འབུལ་སྤམ་མཐོ་བ་དང་བཅས་རྗེ་ཉིད་ནས་བརྟན་བཞུགས་ཀྱི་བཤད་པ་ཚིག་་་་་་
དོན་ཕུན་སུམ་ཚོགས་པ་ཞུས། བླ་མ་རིན་པོ་ཆེའི་ཞལ་ནས། འདི་དུས་དབང་
ཁྲིད་སོགས་ཀྱི་སྐབས། མཆོག་སྤྲུལ་རིན་པོ་ཆེའི་བྱིན་རླབས་ཀྱི་མཐུས་ཡིན་ནམ།
གསུང་རབ་ཀྱི་དོན་སྔར་མི་ཤེས་པ་འགའ་རེ་གསལ་བར་འཆར་སྐྱེན་པ་ཞིག་བྱུང་་
སོང༌། སྔོན་གྲུབ་ཆེན་ལས་ཀྱི་རྡོ་རྗེ་དང༌། འཇམ་མགོན་ཙོང་ཁ་པ་ཆེན་པོ་རྣམ་
གཉིས་ཀྱིས་ཆོས་བཀའ་གནང་རེས་མཛད་ཚེ། གྲུབ་ཆེན་ལ་བཤད་པའི་རྣམ་
གྲངས་མང་པོ་ཤར་བ་རྗེའི་ཡོན་ཏན་གྱི་མཐུས་ཡིན་པར་བཤད་པ་བཞིན་་་་་་་
ལའང་ཅུང་ཟད་རེ་ཤོད་རྒྱུ་བྱུང་བ་ཁོང་གི་ཐུགས་རྗེ་ཡིན་འདྲ་གསུངས། བཞག་
ར་སྨོན་རྩེའི་ལ་བཙས་སྔ་མ་ལས་ཅུང་ཟད་མཐོ་བའི་སར་གཟིགས་ཏེ་ལྟོ་འཕྱེའི་་་་
ཐིག་འདེབས་པ་སོགས་གནང་ཞིང་དྲུག་པའི་བཅོ་ལྔའི་ཉིན་གསར་བསྟོད་མཛད།
རིན་བླ་མ་ནས་གདན་དྲངས་པ་བཞིན་ཟངས་དཀར་སྟོད་མར་ཕེབས། ཧ་མཐའ་
ཚང་དང་མཇལ་འཕྲད་མཛད། ཨ་མཆོག་སྟོད་མར་ཀུན་རིག་གི་དབང་ཆེན་
སོགས་སྩལ། རོང་རུ་དང༌། དར་ཚང་སོགས་ཀྱིས་གདན་དྲངས་བཞིན། དར་
ཚང་དགོན་དུ་སེར་སྐྱ་ཆེས་མང་བར་འཇིགས་བྱེད་བཅུ་གསུམ་མའི་དབང་སྟ་་་་་་
གོན་དང་བཅས་པ་སྩལ། རྔ་བར་ཕེབས་ཏེ་དགོན་པ་གསར་འདེབས་ཀྱི་དོན་ལ་
མཆོད་ཡོན་རྣམས་ནང་ལུགས་ཀྱི་བཀའ་གྲོས་མཛད། སླར་ཆིབས་བསྐྱོད་པ་
83



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བདུན་པའི་ཚེས་ལ་གདན་སར་བབས། སྟོན་སྔར་རྒྱུན་ལྟར་དམ་བཅའ་གང་
དམར་མཛད་ཅིང་། འདི་དུས་བསྡུས་གྲྭ་དང་བློ་རྟགས་ཀྱི་རྩོད་པ་རྫོགས་ནས་
ཕར་ཕྱིན་གཞུང་གསར་གྱི་རྩོད་པའི་དབུ་བཙུགས། འདི་སྐབས་ནས་རྣམ་འགྲེལ་
གྱི་རིག་ལམ་ལ་ཤིན་ཏུ་བྱང་བའི་ཚུལ་གྱིས་གཞན་དང་ལྷན་ཅིག་བརྒལ་བརྟགས་་་
ཀྱི་ཚེ་རིགས་པའི་ཟུར་སྔ་མ་ལས་ཕྱི་མ་ཇེ་རྣོར་འགྱུར་བ་དང་། བཀའ་ཆོས་
འགའི་སྐབས་དེ་དག་གི་དོན་ལ་ཉམས་ལེན་གྱི་རིམ་པར་དྲིལ་བའི་ལྗགས་བཤད་་་
ཡ་མཚན་ཅན་གནང་བ་དང་། ཁེངས་པ་དང་ཆེ་ཚུགས་རིང་དུ་དོར་ཏེ་དཔེ་
གཟིགས་འདྲི་རྟོག་ཐུགས་དཔྱད་བརྒལ་བརྟག་སོགས་ལ་ཐུགས་བརྩོན་ཆེར་་་་་་་་
མཛད་པས་མཚན་ཞབས་དགེ་བཤེས་རྣམས་སྔར་མེད་པའི་དད་སྤྲོའི་གནས་ལ་་་་་
འགོད་པར་མཛད། དགེ་བའི་བཤེས་གཉེན་རྣམས་ལའང་རྗེ་ཉིད་དང་ལྷན་ཅིག་
འགྲོ་གླེང་མཛད་པའི་རྐྱེན་གྱིས་གཞུང་དོན་གྱི་གཏིང་ཚུགས་པའི་ཐུགས་ངེས་ཁྱད་
པར་ཅན་འཁྲུངས་འདུག སྔོན་སྐྱབས་རྗེ་གོང་མས་མཚན་ཉིད་གསར་ཚུགས་
སྐབས་ཀྱི་འཛིན་གྲྭ་དང་པོ་དེའི་ཆོས་གྲྭ་བ་རྣམས་ཕྱིས་དགེ་བཤེས་གཞན་འགྲན་་་
མེད་པར་གྱུར་པས་གདན་སའི་མཁན་ཁྲིར་བཞུགས་ནས་འཆད་ཉན་གྱི་སྲོག་་་་་་་
འཛིན་པ་ཤ་སྟག་བྱུང་འདུག་ལ། མཚན་ཞབས་དག་དེ་གྲས་མཁན་ཟུར་རྣམས་
བསྡུས་ཚུལ་གོང་གསལ་ལྟར་ལགས་གཤིས་མཚན་ཉིད་ཞབས་ཞུ་རྣམས་ཀྱང་རྗེ་་་་་
ཉིད་དང་ཐུགས་བསྐྱེད་ལྷན་ཅིག་པའི་འབྲེལ་བ་ཅན་ཁོ་ནར་མངོན། དགུན་ཐེ་
བོའི་ཕྱོགས་སུ་གདན་དྲངས་པ་ལྟར་ཆིབས་བསྒྱུར་མཛད་དེ། ཨུ་ཛིའི་ཚ་ཁོ་
དགོན་དུ་དོན་གཉེར་བ་མང་པོར་ཀུན་རིག་རྩ་བའི་དབང་དང་ཐུགས་རྗེ་ཆེན་པོ་
བཅུ་གཅིག་ཞལ་གྱི་དབང་སྩལ། ཨུ་ཛིའི་སྦྱིན་བདག་རྒྱ་ལུས་དང་། ལ་ཆུའི་ངག་
དབང་མགོན་པོ་གཉིས་ནས་དངོས་འབུལ་རྒྱ་ཆེར་བཏེགས་པས་མཚོན་དྲག་ཞན་་
ཐམས་ཅད་ནས་འབྱོར་བསྟུན་གྱི་འབུལ་ནོད་གཟབ། ལོ་མཇུག་གདན་སར་
84



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བབས།
རབ་བྱུང་བཅོ་ལྔ་བའི་ཐོག་མ་མེ་ཡོས( སྤྱི་ལོ ༡༨ ༦༧) ལོ་གསར་གྱི་ཚེས་ལ་་
རི་བོ་ཆེའི་བསངས་མཆོད་གསར་རྩོམ་མཛད། རྒྱུན་པར་ཕར་ཕྱིན་གྱི་དམ་བཅའ་
སྔར་སྲོལ་ལྟར་བཙུགས། སྟག་ཚང་ལྷ་མོའི་གནས་བསྟོད་ལྗགས་རྩོམ་མཛད། ཁུ་
ཞང་རིན་པོ་ཆེ་སླར་གདན་དྲངས་ཏེ་བཞི་བའི་ཡར་ཚེས་ནས་ཐེག་ཆེན་གསོ་སྦྱོང་་
གི་སྡོམ་རྒྱུན་དང་། ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་། བླ་མ་མཆོད་པའི་
ཁྲིད། བདེ་ལམ་གྱི་ཁྲིད། སྟག་ཕུའི་གཟིགས་སྣང་བཅུ་གསུམ། གོང་ས་ལྔ་བའི་རྒྱ་
ཅན་སྐོར་གྱི་དབང་དང་བཀའ་གཏད་ཉེར་ལྔ། འདོད་བུམ་སྐོར། ཀུན་དགའ་
བུམ་པའི་ལུགས་ཀྱི་གཅོད་དབང་སོགས་གསན་བཞེས་མཛད། འདི་དུས་ནས་
གདན་སའི་ཁྲི་ཟུར་འབྲས་སྒོ་མང་དགེ་བཤེས་བློ་བཟང་དར་རྒྱས་སམ། ཡོངས་
གྲགས་ལ་མཁན་པོ་བྲག་སྒམ་པ་ཞེས་ཞུ་བ་དང༌། མཁན་ཟུར་ལྷ་ལུང་པ་གཉིས་
རིགས་ལུང་ཞབས་ཕྱིའི་གྲས་སུ་བཞུགས་འཇུག་པ་གནང་། ཕྱིས་སུ་རྗེ་ཉིད་ཀྱི་
ཞལ་ནས། མཁན་པོ་བྲག་སྒམ་པ་ཚང་རྟགས་གསལ་ཞལ་དུ་བླངས་འཕྲལ་ནས་
རྒྱ་ཆེར་འགྲོ་བ་ཞིག་ཡོད། མཁན་པོ་ལྷ་ལུང་པ་ཡིག་ཆ་ཐུགས་ངེས་དང་ཞིབ་ཆ་
ཤིན་ཏུ་ཆེ། ཡོངས་འཛིན་རིན་པོ་ཆེ་ནས་སྒོ་མང་ཡིག་ཆ་ལྟ་བུའི་ཡིག་ཆ་མེད་
པས་འདི་ལ་ལྟ་དགོས་གསུངས་པ་བཞིན་ངེད་ཐམས་ཅད་ཀྱིས་དེ་ལ་ཞེ་གཅིགས་་་
ཆེ་བ་བྱས། སྐབས་ཤིག་རང་རེའི་ཡིག་ཆ་བསྐྱུར་ནས་གཞན་ཞིག་ཁོ་ནར་བལྟས་
ནའང་ཅི་འདྲ་ཡིན་མི་ཤེས་གསུངས་པས་ཡིག་ཆ་གཙོ་བོར་བྱས། རྣམ་བཤད་
གསེར་ཕྲེང་སོགས་ལའང་ལྟ་རྟོག་དགའ་རབ་བགྱིས་ནས་བགྲོ་གླེང་བཙུགས།
དམ་བཅའ་གྲོལ་འཕྲལ་རང་ལ་རྣམ་བཤད་གསེར་འཕྲེང་སྒོ་མང་ཡིག་ཆ་སོགས་་་་
ཀྱི་ནང་ནས་སྐབས་བབ་ཀྱི་གཞུང་ཚན་གང་འོས་གནང་སྟེ་ཞིབ་བལྟས་དགོས་་་་་
ཚུལ་གྱི་གསུང་བཀོད་གནང་བ་བཞིན་ཕྲན་བུ་རེ་བལྟས་ནས་བགྲོ་གླེང་མཛུབ་་་་་
85



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཁྲིད་དཔེ་བལྟས་རྣམས་ཀྱི་རྐྱེན་ལས་ཅུང་ཟད་གོ་བ་རྣམས་ཟིན་བྲིས་ལྟ་བུར་སྡོམ་
ཚིག་རེའང་བྱས་པས་ཡོངས་འཛིན་རིན་པོ་ཆེ་ཐུགས་མཉེས་པོ་བྱུང་སོང་གསུངས་
པ་གོ་རྒྱུ་ཟབ་པར་མངོན། མགོ་ལོག་ཨ་སྐྱོང་ཁང་རྒན་ཚང་ནས་གདན་དྲངས་པ་
བཞིན་དྲུག་པའི་ཚེས་གཅིག་ལ་སྒར་བཏེགས། ཡར་ལམ་རྐ་ཆུ་ཁའི་སེར་སྡེ་སྤྱི་
ནས་གསོལ་བ་བཏབ་པ་བཞིན་དད་ལྡན་མང་པོར་གསང་འདུས་ཀྱི་དབང་དང་།
ཐུགས་རྗེ་ཆེན་པོའི་རྗེས་གནང་སྩལ། མགོ་ལོག་ཏུ་འབྱོར་ཚེ་ཉམས་སད་ཕྱིར་
གཉན་པོ་གཡུ་རྩེའི་མདུན་སྔོ་མཚོ་གོང་འགབ་ཀྱི་བར་མཐུ་ནུས་ཅན་དུ་གྲགས་པ་་
སུ་ཡང་སྡོད་མི་ནུས་པའི་གཉན་ས་ཞིག་ཏུ་བཞུགས་སྒར་འདེབས་བཅུག་པར་་་་་
གནམ་གཤིས་ཤིན་ཏུ་འཇམ་ཞིང་། ཉེ་ཕྱོགས་སུ་ཆར་རླུང་སོགས་ཅི་ཡང་མ་བྱུང་
བས་དྲག་ཞན་ཐམས་ཅད་ཡིད་ཆེས་ཀྱི་དད་པ་དྲག་པོས་བསྔགས་བརྗོད་དང་་་་་་
གསོལ་འདེབས་ལ་བརྩོན་པ་བྱུང༌། རྗེས་སོར་དེ་གའི་ཡུལ་མི་རྣམས་ཀྱིས་ཀིརྟི་
ཚང་བླ་མ་བཟང་གྲུབ་ཆེན་ཡིན་ཟེར་བས་ཉམས་སད་པའི་ཕྱིར་གནས་དེར་་་་་་་་
བཞུགས་བཅུག་པ་མ་གཏོགས་དེར་བླ་མའི་སྒར་ཁ་ཕར་ཞོག་ཚོང་འགྲུལ་སོགས་་་་
བསྡད་ཀྱང་ཐོག་སེར་གྱི་འཇིགས་པ་ཆེ་བས་སུ་ཡང་སྡོད་མི་ནུས་པ་ཞིག་ཡིན་ཞེས་
གླེང་སྐད། གཞི་བདག་ཁོག་ཞུགས་འགས་ཀིརྟི་ཚང་དེར་བཞུགས་རིང་གཟིམས་
གུར་ནས་ངེད་ཅག་ལ་བཟའ་བཏུང་གང་བཟང་གི་མགྲོན་ཁ་བྱས་ཏེ་ཐུགས་ཤིན་་་
ཏུ་བརྩེ་བ་གནང་། ཕྱིན་ཆད་རྐུན་ཇག་སོགས་ཀྱི་སྡོང་གྲོགས་བྱས་མི་ཆོག་པའི་
དམ་ལ་བཞག་ཡོད་ཟེར་བ་བྱུང་། ཁང་རྒན་དཔོན་ཚང་དུ་བསྐང་གསོལ་རྒྱས་པ།
དྲུག་ཅུ་བ། ཚེ་དབང༌། ཀུན་རིག་དབང་ཆེན་སོགས་འདུན་པ་བཞིན་སྩལ་ཅིང་
དཔོན་ཚང་ནས་དངོས་འབུལ་སྤམ་མཐོ་བ་བསྟར། སྔོ་མཚོའི་ལ་བཙས་བསྟོད་དེ་
བསངས་དང་དཀར་གཏོར་སོགས་བསྔོ་བ་གནང༌། དཔོན་ཆུང་ཟེར་བའི་མི་དྲག་
ཅིག་མི་མིན་དུ་སྐྱེས་པ་སྐུ་དྲུང་དུ་ཁོག་ཞུགས་བྱེད་བཅུག་ནས་བཀའ་བསྒོ་གནང་།
86



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཞིང་མཆོད་གནས་ཡུལ་སྐྱོང་གི་གྲས་སུ་བཀོད་དེ་བསངས་ཡིག་གསར་རྩོམ་མཛད།
དེ་ཕྱིན་ཆད་ཆོས་མཛད་ཀུན་ལ་མཐུན་གྲོགས་བྱེད་པ་ཞིག་ཏུ་སོང་། ཁང་རྒན་
ཚང་གི་མི་ཁྱིམ་ཕལ་ཆེར་དུ་གདན་དྲངས་པ་ལྟར་ཕེབས་བཞུད་གནང་། རྨ་ཆུའི་
ཕ་རི་ཨ་སྐྱོང་ཁང་སར་དཔོན་ཚང་དུ་གདན་དྲངས་པ་ལྟར་བྱོན་ནས་ཀུན་རིག་གི་
དབང་ཆེན་དང་ལྷོ་སྒོ་སོགས་གནང་། དད་ལྡན་མང་པོར་ཐུགས་རྗེ་ཆེན་པོའི་
དབང་དང་ཚེ་དབང་སོགས་སྩལ། ཤོག་ཀ་ཐམས་ཅད་དུ་ཆོས་སྦྱིན་སྤེལ་ཞིང་།
མུར་ཕྱག་གཤོང་གི་ཚོ་བ་སོ་སོར་ཐུགས་རྗེ་ཆེན་པོའི་དབང་རེའང་སྩལ། འདི་
ཀའི་གཉན་པོ་གཡུ་རྩེ་སོགས་གཞི་བདག་སོ་སོར་བསངས་མཆོད་དང་འཕྲིན་་་་་་་
བཅོལ། གདུག་ཅན་རྣམས་ལ་དམ་བསྒྲགས་ཐ་ཚིག་ལ་བཀར་བ་སོགས་མཛད་པ་
གར་ཕེབས་ཀྱི་ཡུལ་གྲུ་ཐམས་ཅད་ལ་འདྲ། མདོ་སྨད་འདིར་སྤྱི་སྙོམས་རྒྱལ་པོའི་
ཁྲིམས་ལ་ཡིད་བརྟན་ཆེར་མེད་སྟབས། སྔ་མོ་ནས་མ་རབས་མགོ་འཕང་མཐོ་
བའི་སྤྱོད་ངན་ལང་ཤོར་དུ་སོང་བ་མང་བ་བཞིན། འདི་སྐབས་ཧོས་ཧོས་ཀྱི་རྐུན་
དམག་རྣམས་ཁ་རྒྱལ་བའི་སྟོབས་ཀྱིས་རྨ་ལྷོ་བྱང་གི་དགོན་ཁག་ཆེ་ཆུང་བརྒྱ་ལྷག་
ཙམ་གཏན་བརླག་ཏུ་བྱས་པ་སོགས་བསྟན་པ་ཉམས་ཚབས་ཆེ་བ་ཐུགས་ཀྱིས་མ་་་
བཟོད་པར་དམ་ཅན་ཆོས་ཀྱི་རྒྱལ་པོའི་འཕྲིན་བཅོལ་འཆི་བདག་རོལ་བའི་གད་་་་
རྒྱངས་ཞེས་པ་གསར་རྩོམ་མཛད། འཕྲིན་བཅོལ་འདི་ཕྱོགས་ཐམས་ཅད་དུ་ཁྱབ་
གདལ་ཆེ་བ་བྱུང་ཞིང་ལོ་ཤས་ནས་དུས་འཁྲུགས་བདེ་འཇགས་ཀྱི་འགོ་ཚུགས།
ཕྱིར་ལམ་མི་རྩ་དབང་རྒྱལ་ནད་ཀྱིས་ཐེབས་པ་ལ་བྱབས་ཁྲུས་དང་བཀའ་བསྒོ་་་་་
སོགས་མཛད་དེ་རིམ་གྱིས་གདན་སར་བབས། སྟོད་ཕྱོགས་ཀྱི་དད་འབུལ་
བསྟོབས་པར་དངུལ་སྲང་སྟོང་ཕྲག་གཉིས་དང་ཉིས་བརྒྱ། རྟ་ནོར་བརྒྱ་ཕྲག་མང་
པོ་བཅས་བྱུང་བ་རྣམས་གདན་ས་ཆེན་པོས་གཙོས་སྟོད་སྨད་ཀྱི་དགོན་ལག་་་་་་་
རྣམས་དང་། ཨ་མཆོག་མཚན་ཉིད་སྒར། གསེར་ཁྲིའི་སྒར། ཁང་སར་ཉིན།
87



}A1
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བྱམས་ཐང་གི་དགོན་རྣམས་སུ་གྱ་ནོམ་པའི་མང་འགྱེད་འབུལ་བ་སོགས་གཏོང་་་
བའི་སྒོ་བརྒྱ་ཡངས་པོར་ཕྱེ། ཤིང་སྐམ་དགེ་བཤེས་སོགས་ཀྱིས་གདན་འདྲེན་ནན་
ཆེ་བར་བརྟེན་བྱང་ཕྱོགས་ཆས་པའི་དཔྱིས་སུ་ཆིབས་བསྒྱུར་མཛད། རྒྱ་ཏེའི་སྒར་
དུ་སེར་སྐྱ་མང་པོར་ཐུགས་རྗེ་ཆེན་པོའི་དབང་དང་། སྐེ་རགས་ཚེ་དཔག་སྐྱབས་
ཀྱིས་ཞུས་ཏེ་སེར་སྐྱ་དུ་མར་འཇིགས་བྱེད་དཔའ་བོ་གཅིག་པའི་དབང་། ཡིན་གྱི་
ཙེའི་རི་ཁྲོད་དུ་དད་འདུན་རྣམས་ལ་ཀུན་རིག་གི་དབང་། ཤིང་སྐམ་དགེ་བཤེས་
ཀྱིས་ཞུས་ཏེ་དོན་གཉེར་བ་མང་པོར་གསང་འདུས་འཕགས་ལུགས་ཀྱི་དབང་།
མར་འགག་སྤྱིའི་མི་ཁྲོམ་ཆེན་པོར་གདུགས་དཀར་གྱི་དབང་བཅས་སྩལ་ཅིང་གྲོང་
སྡེ་སོ་སོར་རང་མོས་དང་འཚམས་པའི་ཆོས་ཆར་ཕབ། ཏཱ་ཙེ་ཞིས་སུ་གདུགས་
དཀར་གྱི་དབང་དང༌། བདེ་ཐང་སྒར་དུ་བླ་གྲྭ་མང་པོར་ཀུན་རིག་གི་དབང་
གནང་ཞིང་བདེ་ཐང་མཚོ་ལ་བསངས་ཡིག་གསར་རྩོམ་གནང་། ཀླུ་ཆུང་སྒར་དུ་
ཐུགས་རྗེ་ཆེན་པོའི་དབང་སོགས་ཟབ་གསང་ཆོས་ཀྱི་བགོ་སྐལ་སྙོམས་པར་བཀྱེ།
དད་ལྡན་རྣམས་ནས་དངོས་འབུལ་དཔང་མཐོ་བ་རིམ་བཞིན་བསྟར། དགུན་
སྨད་སླར་གདན་སར་བབས།
ས་འབྲུག( སྤྱི་ལོ ༡༨༦༨)གསར་ཚེས་ཀྱི་དགའ་སྟོན་སོགས་དཀྱུས་ལྟར་་་་་
དང༌། གནས་སྲུང་དྲག་པོ་རྩལ་གྱི་བསངས་མཆོད་གསར་རྩོམ་མཛད། གཞན་
དཔལ་རྒན་དང༌། གཉན་ཆེན་གྱི་བསངས་མཆོད་དམ་བསྒྲགས་གཉེར་གཏད་
དང་བཅས་པའང་ལྗགས་རྩོམ་གནང་། ལོང་ནམ་ཡོད་ལ་མཚན་ཞབས་རྣམས་
དང་ལྷན་ཅིག་ཕར་ཕྱིན་གྱི་ཐུགས་གཉེར་ནན་ཏན་མཛད། འདི་དུས་ནས་ཡོངས་
འཛིན་རིན་པོ་ཆེ་ལས་སྙན་ངག་མེ་ལོང་གི་མཛུབ་ཁྲིད་གསན་བཞེས་མཛད་ཅིང་།
ལེའུ་གཉིས་པའི་དོན་རྒྱན་སོ་ལྔའི་ཐད་དུ་གོང་ས་ལྔ་པའི་དཀའ་འགྲེལ་དབྱངས་་་
ཅན་དགྱེས་གླུའི་དགོངས་པ་དང་མཐུན་པའི་དཔེར་བརྗོད་རྩོམ་རྒྱུག་ཏུ་ཕུལ་བ་་་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ད་ལྟ་བཀའ་འབུམ་ཁྲོད་དུ་བཞུགས། འདིའི་ཚིག་དོན་གྱི་ཆ་ལ་ཞིབ་ཏུ་དཔྱད་ན་
ཚིག་སྦྱོར་ཤིན་ཏུ་སྙོམ་ལ་ལྷོད་ཆགས་པ་བཀླགས་པ་ཙམ་གྱིས་མཁས་པའི་ཡིད་་་་་
འཕྲོག་པའི་ཁྱད་ཆོས་མང་བ་རྟོགས་སླ། སྔགས་རིམ་ཆེན་མོ་དང༌། བསྐྱེད་རིམ་
དངོས་གྲུབ་རྒྱ་མཚོ། རིམ་ལྔ་གསལ་སྒྲོན་སོགས་རྗེ་ཡབ་སྲས་ཀྱི་ལེགས་བཤད་
གཙོ་བོར་གྱུར་པའི་སྔགས་ཕྱོགས་ཀྱི་གཞུང་ཆེ་བ་རྣམས་ལའང་གཟིགས་རྟོག་དང་
འཕྲོས་པ་རྒྱ་ཆེར་མཛད་པས་གཞུང་ལུགས་རབ་འབྱམས་ལ་ནང་བྱན་ཆུད་པའི་་་་
རྟགས་སུ་བཀའ་ཆོས་ཀྱི་སྐབས་གཞུང་དོན་ལམ་གྱི་རིམ་པར་བསྒྲིགས་པའི་ལྗགས་
བཤད་ཡ་མཚན་པ་ཤ་སྟག་གནང་། ཡོངས་འཛིན་རིན་པོ་ཆེ་ནས་བཀའ་ཆོས་
འགའ་རེའི་སྐབས། དེ་རིང་ཁོང་གི་བཤད་པ་དེ་ཤིན་ཏུ་ལེགས་བྱུང་། ང་ཚོའི་
སེམས་ལ་འཛིན་དགོས་པ་མང་པོ་ཡོད་འདུག་ཀྱང་། ཚེ་འདིར་འདི་འདྲ་ཞིག་
ལས་མ་བྱུང་ཨང་ཞེས་ཐུགས་ཚིམ་པའི་གསུང་གནང་ཞིང་། སྐབས་འགར་ཉིད་
ཀྱི་གསུང་བཤད་ཤིན་ཏུ་ལེགས་ཀྱང་ལྗགས་ཧ་ཅང་མྱུར་སོང་བས་ཉན་མཁན་་་་་
ཚོའི་བློར་ཟིན་དཀའ་ཚོད་རེད། ཅུང་ཟད་དལ་བར་ཤོད་དང་བཟང་གསུངས་
ཞེས་ཕྱིས་སུ་དྲུང་འཁོད་འགའ་ཞིག་གསུངས་འཕྲོས་སུ་གནང་། སྟོད་ཕྱོགས་ནས་
གདན་འདྲེན་གྱི་སྙན་བསྐུལ་ནན་ཆེ་བར་བརྟེན་གཉིས་པའི་ཚེས་ལ་བཏེགས།
དངུལ་རྭ་ལྷ་སྡེའི་ཁྱུ་རིའི་སྦྱིན་བདག་སོགས་ལ་རང་མོས་དང་འཚམས་པའི་ཆོས་་་
སྦྱིན་སྩལ། ཁྱོ་ཁོ་སྟོད་མའི་དཔོན་པོ་དོན་གྲུབ་རྒྱལ་ཤི་བའི་སར་ཕེབས་ནས་
གཤིན་པོ་རྗེས་འཛིན་གྱི་འཕོ་བ་དང་སྦྱངས་ཆོག་སོགས་སྩལ། ཚ་ཁོར་མི་རྩ་
དབང་རྒྱལ་འདས་པའི་སར་ཕེབས་ལམ་དུ་ཁུ་ཞང་རིན་པོ་ཆེའི་དྲུང་ནས་རྟ་་་་་་
མགྲིན་དྲེགས་པ་ཀུན་སྒྲོལ། གུར་དྲག་མེ་རླུང་འཁྱིལ་བ། བཀའ་སྲུང་དྲེགས་པ་
བཅོ་བརྒྱད་ཀྱི་སྲོག་གཏད་སོགས་ཆོས་བཀའ་འགའ་ཞིག་གསན། མི་རྩ་ཚང་དུ་
སྦྱངས་ཆོག་སོགས་མཛད་ནས་མ་དགོན་དུ་ཕེབས་ཏེ་བཅད་རྒྱ་དམ་པོར་བཞུགས། །
39



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐུ་མཚམས་གྲོལ་རྗེས་ཏཱ་རོ་འཇམ་དབྱངས་ཀྱིས་མཁར་དགུར་གདན་དྲངས་ཏེ་་་་
མཚོ་བདུན་དགོན་པ་ཕུལ། སླར་བཏེགས་པ་བདུན་པའི་ཚེས་ལ་གདན་སར་
བབས། འདི་གའི་གྲྭ་རིགས་དོན་གྲུབ། གཟའ་བློས། རྡོ་དགེ་གསུམ་གྱིས་གསོལ་
བ་བཏབ་པ་ལྟར་ཚོགས་ཆེན་འདུ་ཁང་དུ་གདན་སའི་བླ་གྲྭ་ཡོངས་ལ་གསང་་་་་་
འདུས། བདེ་མཆོག །འཇིགས་བྱེད་དཔའ་གཅིག་རྣམས་ཀྱི་དབང་སྩལ་བར་
ལེགས་འབུལ་སྤམ་མཐོ་བཏེགས། སྟོན་ཐེ་བོར་གདན་དྲངས་པ་བཞིན་ཕེབས།
བཀྲ་ཤིས་ཐང་དུ་གཟའ་རུའི་ཤོག་པའི་མི་ཁྲོམ་ཆེན་པོར་ཐུགས་རྗེ་ཆེན་པོའི་་་་་་
དབང་སྩལ། བྱ་རྒོད་དུ་གྲགས་པའི་གཞི་བདག་ལ་བསངས་ཆོག་དམ་བསྒྲགས་
དང་བཅས་པ་གསར་རྩོམ་མཛད། སླར་གདན་སར་འབྱོར་འཕྲལ་ཐེ་བོ་ནས་འདི་
གའི་ཚོགས་སུ་གཞུག་རྒྱུའི་གྲྭ་བ་གསར་བུ་མང་པོ་བྱུང་བ་ཐམས་ཅད་ལ་གནང་ཆ་
གཟབ། སྨད་ཕྱོགས་ནས་གདན་འདྲེན་བྱུང་བ་ལྟར་བཅུ་བའི་ཚེས་ལ་མཛོད་
དགེའི་སྨད་དུ་ཆིབས་བསྐྱོད། ཧོས་དམག་གིས་མི་བཞི་བཅུ་ཙམ་བསད་པ་སོ་
སོར་འཕོ་བ་དང་བསྔོ་སྨོན་སོགས་གནང་། ཧོར་ཚང་དགོན་གསར་དགེ་ལྡན་
བསྟན་འཕེལ་གླིང་དུ་གཞི་བྱེས་ཀྱི་འདུས་ཚོགས་ཆེན་པོར་གསང་འདུས་འཕགས་་
ལུགས་ཀྱི་དབང་སྩལ། སར་བ་གཞན་གསུམ་དགོན་གསར་དུ་སྨོན་ལམ་ལ་ལྷན་
ཅིག་འཚོགས་རྒྱུའི་ལྗགས་བཀོད་གནང་། སྒར་བཏེགས་པ་རིམ་གྱིས་གདན་སར་
བབས།
དགུང་ལོ་ཉེར་གཅིག་པ་ས་སྦྲུལ( སྤྱི་ལོ ༡༨༦༩）ལོར་མཁས་བཙུན་གྲུབ་་་་
པའི་ཡང་རྩེ་ཁུ་ཞང་རྡོ་རྗེ་འཆང་ཆེད་གཉེར་གྱིས་གདན་དྲངས་པའི་དྲུང་དུ་ཀྱི་་་་
རྡོར། རྣམ་སྣང་མངོན་བྱང་། ཐུབ་པ་དམ་ཚིག་གསུམ་བཀོད། སྨན་བླ་རྣམས་ཀྱི་
དབང་དང་། སྒྲུབ་ཐབས་རྒྱ་མཚོ་དང༌། བ་རི་བརྒྱ་རྩའི་རྗེས་གནང་ཆ་ཚང་། །
རིགས་གསུམ་སྤྱི་སྒྲུབ། བདེ་གསང་འཇིགས་གསུམ་གྱིས་སྔགས་བཏུ། ས་ལུགས་
90



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཁའ་སྤྱོད་མའི་ཕྱི་དཀྱིལ། ལུས་དཀྱིལ། ཆོས་ཉིད་ངོ་སྟོན། དེའི་སྔགས་བཏུ།
དགེ་འདུན་རྒྱ་མཚོའི་ཡི་དམ་སྒྲུབ་བསྐོར་གྲས་གུ་རུ་ཞི་དྲག་དང༌། རྟ་ཡང་། ཁྱུང་
ཁྲ། དབྱངས་ཅན་མ། སྒྲོལ་དཀར་རྣམས་དང་། ཕག་མོ་དཀར་མོ། གཙུག་ཏོར་
འབར་བ། རྟེན་འབྲེལ་སྙིང་པོ། གྲུབ་རྒྱལ་ལུགས་ཀྱི་རྟ་མགྲིན་སེང་དབྱུག་ཅན། །
གུར་རྡོ་རྗེ་བྲག་རྫོང་ཞལ་རྣམ་འགྱུར་བཅུ་བདུན་སོགས་རྗེས་གནང་སྐོར་དང་།
སྙན་བརྒྱུད་མ་ཅིག་ཞི་དྲག་གི་བྱིན་རླབས། དབེན་ས་ལུགས་ཀྱི་གཅོད་དབང་
གཏེར་གསར། གུར་དྲག ཕུར་བ་བཀའ་གཏེར་སྤྱི་ཁྱབ་སོགས་བྱིན་རླབས་ཁ་
ཤས། འཇིགས་བྱེད་བསྐྱེད་རྫོགས་ཀྱི་ཁྲིད། དགའ་ལྡན་འཕོ་ཁྲིད། ཞི་ཁྲོ་སྦྲགས་
སྒྲུབ་སོགས་ཁྲིད་ཀྱི་སྐོར། ནག་པོ་མདའ་འགེངས་ཀྱི་སྒྲུབ་ཐབས་ལེ་ཚན། གཅོད་
ཀྱི་ཆོ་ག་དུ་མའི་ལུང་བཅས་ཟབ་གསང་བདུད་རྩིའི་བགོ་སྐལ་ངོམས་མེད་དུ་་་་་་
བཞེས། སྟོད་སྨད་ཕེབས་བཞུད་མང་བ་སོགས་གཡེང་རྐྱེན་ཆེ་བའི་དབང་གིས་བླ་
ཆེན་གཞན་ཞིག་ཡིན་ན་སློབ་གཉེར་རྣལ་མ་ཞིག་ཡོང་བ་དཀའ་བར་མངོན་ཡང་།
རྗེ་བླ་མ་འདི་ཉིད་ཐོས་བསམ་ལ་དོན་གཉེར་དང་། མཁྱེན་རབ་གཞན་འགྲན་
མེད་པ་དང༌། ཡོངས་འཛིན་རིན་པོ་ཆེ་དང་མཚན་ཞབས་དགེ་བཤེས་རྣམ་པ་ལྟ་
བུའི་ཕྱི་རྐྱེན་འཛོམ་པའི་སྟོབས་ཀྱིས་ཕར་ཕྱིན་གྱི་གཞུང་ཚན་སོ་སོར་བསོད་་་་་་་
གྲགས་ཡིག་ཆ་གཞིར་བཟུང་། རྣམ་བཤད་གསེར་ཕྲེང༌། ཉི་སྣང་རྒྱན་སྣང་།
བྱམས་ཆོས་ལྔ་སོགས་གཞུང་ཆེན་མོ་རྣམས་ལ་གཟིགས་རྟོག་དང་བགྲོ་གླེང་རྒྱུན་་་
རིང་མཛད་པས་གཞུང་སོ་སོའི་དགོངས་དོན་མ་འདྲེས་པར་ཐུགས་སུ་ཆུད་ཅིང་།
གཞུང་སྤྱིའི་འགངས་འཆུན་པའི་ཐུགས་ངེས་ཁྱད་པར་ཅན་འཁྲུངས་པ་ལ་ཡོངས་་
འཛིན་རིན་པོ་ཆེ་ཡང་དགྱེས་ཚོར་ཤིན་ཏུ་ཆེ་བ་མཛད། སྐབས་དང་པོ་ཟུར་
བཀོལ་དང་བཅས་པའི་གཞུང་ཚན་རྣམས་ཧོར་ཁོངས་སུ་མ་ལུས་པར་རྫོགས་ཟིན་
སྟབས། འདི་དུས་ནས་ཕར་ཕྱིན་སྐབས་ཕྱི་མ་རྣམས་དང་། དབུ་མ་གཉིས་རེས་
_91



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མོས་ཀྱིས་དམ་བཅའ་རྒྱུན་རིང་འཛུགས་པ་གནང་། སྐབས་ཤིག་ནས་ཡོངས་
འཛིན་རིན་པོ་ཆེའི་དྲུང་དུ་སློབ་དཔོན་ཨ་ནུ་བྷཱུ་ཏི་ལ་འཕགས་མ་དབྱངས་ཅན་་་་
མས་དངོས་སུ་སྩལ་བའི་དབྱངས་ཅན་སྒྲ་མདོ་དང་། དེའི་འགྲེལ་བ་རབ་ཏུ་བྱ་བ་
གསལ་ལྡན་གཉིས་སྦྲགས་པའི་སྟེང་ནས་མཛུབ་ཁྲིད་དང་ས་རིས་ཞིབ་པར་མཛད་
པས་རང་བཞིན་རྐྱེན་དང་རྣམ་འགྱུར་གསུམ་གྱིས་བསྡུས་པའི་སྒྲ་རིག་གཞུང་་་་་་
བརྒྱའི་དགོངས་དོན་ནོར་བུའི་གན་མཛོད་མཐའ་དག་རང་དབང་དུ་འབྱོར་བ་་་་
བྱུང་། གཞན་ཡི་གེ་གཟབ་གཤར། ལཉྩ་ཝརྟུ། དཀྱིལ་འཁོར་སོ་སོའི་ཕྱི་ནང་གི་
ཐིག ལྷ་སྐུ་ཞི་དྲག་སོ་སོའི་ཆ་ཚད་སོགས་ལའང་བསླབ་སྦྱངས་གནང་བ་ཙམ་
གྱིས་དཀའ་ཚེགས་མེད་པར་ཐུགས་སུ་ཆུད། ཞལ་ནས་ཀྱང་། ང་ལ་ཁུ་བོ་བྲིས་པ་
དགའ་རབ་འགའ་རེ་ཡོད་པས། ཡོངས་འཛིན་ཚང་ནས་དེ་དག་ལས་བྲིས་སློབས་
གསུངས་ནས་བསླབ་ཏུ་བཅུག་ཀྱང་ན་ཆུང་སྐབས་ཡིན་པས། ཡོངས་འཛིན་ཚང་
གི་ཕྱག་བྲིས་ལྟ་བུ་ཞིག་ཨེ་ཡོང་བསམས་ནས་དེའི་ལད་མོ་རྐྱང་བ་བྱས་པས། ངའི་
བྲིས་ལ་ཁུ་བོའི་བྲིས་ཚུགས་མི་སྣང་གསུངས། དབྱར་ཁོ་ཚེའི་འཁྲུངས་གཞིས་སུ་
ཆིབས་བསྒྱུར། ཡུལ་ལྷའི་བསངས་ཆོག་གསར་རྩོམ་དང༌། སོག་ཕྱོགས་ཀྱི་སྦྱིན་
བདག་རྣམས་ལ་འདོད་ཆོས་སྩལ་ཏེ་སླར་གདན་སར་འབྱོར། སྟོན་ཐེ་བོའི་རོང་
དུ་བཏེགས། དེའུ་སྒང་དགོན་པའི་ཚོགས་པར་འཇིགས་བྱེད་བཅུ་གསུམ་མ་དང་།
གདུགས་དཀར་གྱི་དབང༌། ཚོང་རུའི་སྒར་གྲོང་གི་སེར་སྐྱ་མང་པོར་ཀུན་རིག་གི་
དབང་སོགས་ཆོས་བཀའ་མང་ཙམ་སྩལ། སླར་བཏེགས་པ་དགུན་སྟོད་གདན་
སར་བབས། ཕར་ཕྱིན་དམ་བཅའ་ཆེན་མོའི་བགྲོ་གླེང་ལ་གསན་གཟིགས་གནང་
ཞིང༌། བླ་བྲང་ཕྱག་མཛོད་ཟུར་བ་ཨ་ཞང་བསྟན་པ་ལ་འདུན་པ་ལྟར་བདེ་མཆོག་
བསྐྱེད་རིམ་གྱི་ཁྲིད་མཛུབ་ཁྲིད་ལུགས་སུ་སྩལ།
ལྕགས་རྟ( སྤྱི་ལོ ༡༨ ༧༠) གསར་ཚེས་སྐབས་གནས་བདག་གི་བསངས་་་་་
92



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཆོད་ལེགས་བྱས་རོལ་མཚོ་ལྗགས་རྩོམ་མཛད། གདན་འདྲེན་ནན་ཆེ་བ་ལྟར་
ཚེས་པའི་དཔྱིས་སུ་བཏེགས། ཤིང་སྐམ་དགེ་བཤེས་གཤེགས་སར་ཀུན་རིག་གི་
སྦྱང་ཆོག་སོགས་གནང་། བྱ་ཕུག་སྤྲུལ་སྐུ་གདན་སའི་ཚོགས་སུ་ཕེབས་རྒྱུའི་
ལྗགས་བཀོད་སྩལ། གཞན་སྦྱིན་བདག་སོ་སོར་འདོད་ཆོས་ཀྱིས་ཚིམ་པར་མཛད་
ནས་གདན་སར་ཕེབས། མཚན་ཞབས་རྣམས་དང་ལྷན་ཅིག་དབུ་ཕར་གྱི་དམ་
བཅའ་རྒྱུན་རིང་བཙུགས། ཚ་ཁོའི་ཕྱོགས་ནས་གདན་དྲངས་པ་བཞིན་སྒར་
བཏེགས། ལམ་བར་གྱི་མི་ཁྱིམ་སོ་སོར་འདོད་ཆོས་སྩལ་ཅིང་། ཐང་སྐོར་རོང་སྒོ་
ཞེས་པའི་སར་མཁས་གྲུབ་བྱེ་བའི་གཙུག་རྒྱན་ཀུན་མཁྱེན་འཇམ་དབྱངས་བཞད་་
པ་སྐུ་ཕྲེང་བཞི་བ་རྗེ་བཙུན་སྐལ་བཟང་ཐུབ་བསྟན་དབང་ཕྱུག་དཔལ་བཟང་པོ་་་
དང་མཇལ་འཛོམ་མཛད་པའི་ཚེ། སྐྱབས་རྗེ་དེ་ཉིད་གཟིམས་གུར་སྒོར་བསུ་བར་
ཕེབས་པ་ལ་ལྷ་དར་དྲི་མེད་རྩེ་སྤྲོད་དང་རྟེན་འབྱུང་གི་དངོས་འབུལ་བསྟར། །
ཡོངས་འཛིན་ཚང་ནས་སྐྱབས་མགོན་གོང་མ་རིམ་བྱོན་རྣམས་ཀྱི་སྐུ་དུས་ནས་་་་
འབྲེལ་ཆེ་ཞིང་། ཁྱད་པར་སྐྱབས་རྗེ་འཇིགས་མེད་རྒྱ་མཚོས་རྗེ་འདི་ཉིད་སྐུ་ན་ཕྲ་
མོའི་དུས་སུ་སྤྱན་བསྐྱངས་ཚད་མེད་མཛད་པ་སོགས་ཀྱི་གནས་ཚུལ་ཉུང་དྲིལ་་་་་་
ཞུས། གཟིམས་གུར་དུ་གང་ཅིའི་གསུང་གླེང་རྒྱས་པར་མཛད། ཐང་སྐོར་དུ་
བཞུགས་སྒར་བཏབ་པའི་ཐོག་ངེར་ཁུ་ཞང་རིན་པོ་ཆེ་གདན་དྲངས་ནས་ལྷ་བྲག་་་
ཕུར་བའི་དབང༌། ཕྱག་རྡོར་དྲེགས་པ་ཀུན་འདུལ། གུ་རུ་དྲག་ཁྲོས་ཕག་ཞོན།
མགོན་པོ་ཚོགས་བདག་གི་དབང་རྣམས་དང༌། གུང་ཐང་འཇམ་པའི་དབྱངས་ཀྱི་
འཇམ་དཀར་བསྟོད་སྤྲིན་རྒྱ་མཚོ་དང༌། རྗེའི་བསྟོད་པ་དོན་ལྡན་གྱི་ལུང་བཅས་
གསན། ཕུར་བུའི་དབང་གི་སྔ་ཉིན་འབྲས་ཐེ་བོ་བླ་མ་དཔལ་ལྡན་ཚང་གིས་ཕུར་
བུ་ཞིག་ཕུལ་བ་སྐུ་སྐེད་དུ་རྒྱུན་བཞེས་ཀྱི་ཕུར་བུར་བསྣམས། དབལ་ཤུལ་སེང་
ཞར་འདས་པའི་སར་ཕེབས་ཏེ་ཀུན་རིག་གི་སྦྱངས་ཆོག་སོགས་གསུངས། མ་
93



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོན་དུ་སྐུ་མཚམས་དམ་པོར་བཞུགས། འདི་སྐབས་སྐྱབས་རྗེ་གོང་མ་ཀུན་
དགའ་ཆོས་འཕགས་རིན་པོ་ཆེའི་རྣམ་ཐར་སྐལ་བཟང་བློ་གསལ་མགུལ་རྒྱན་ཞེས་
པ་བཀའ་རྩོམ་མཛད། སྐུ་མཚམས་གྲོལ་རྗེས་གཞི་བྱེས་དོན་གཉེར་བ་རྣམས་ལ་
དབང་བཀའ་ཁ་ཤས་སྩལ། སྒར་བཏེགས་ཏེ་ཟངས་དཀར། ཨ་མཆོག་སྟོད་སྨད།
ཨ་འཁྱམས་སོགས་སུ་ཕེབས་བཞུད་གནང་ནས་རྔ་ཁོག་མེ་ལོང་ཆུ་ཞེས་པར་་་་་་་་
བཞུགས་སྒར་བཏབ། དམེ་རྒྱལ་བློན་རྣམས་ཀྱིས་སྔར་ནས་ཡང་ཡང་གསོལ་བ་
བཏབ་པ་བཞིན་དགོན་པ་གསར་འདེབས་ཀྱི་ས་འཚོལ་བར་ཕེབས་ཚེ། ཆིབས་ཁ་
བ་ལ་ད་སོང་གསུངས། དགོན་པ་འདེབས་ས་མ་བསྟན་ན་གར་འགྲོ་མི་ཤེས་ཚུལ་
ཞུས་པ་ལ། ཡར་སོང་དང་དེ་ཡིན་གསུངས་པ་བཞིན་ཕེབས་པས། བློན་ཚང་རྩྭ་
ཐོག་ཟེར་བ་ཞིག་ཡོད་པ་དེར་སླེབས་ཚེ། ཞབས་ཕྱི་ཞིག་གིས་དཀྱིལ་འཁོར་གྱི་
བྲིས་ཐང་འགའ་ཞིག་ཁུར་ཡོད་པ་ས་ལ་ལྷུང་སོང་བར། ད་སྡོད་དང་ཡིན་
གསུངས་ནས་ཆིབས་ལས་བཤོལ་བ་གནང་། གནས་འདིར་སྔོན་གྲུབ་དབང་གོང་
མ་བསྟན་པའི་རྒྱལ་མཚན་གྱིས་རྡེའུ་འབུམ་ཞིག་འཇོག་གནང་མཛད་འདུག་པ་་་་
དང་། ཀུན་མཁྱེན་འཇམ་དབྱངས་བཞད་སྤྲུལ་རིན་པོ་ཆེ་སྐུ་ཕྲེང་བཞི་བ་འདི་
ཉིད་སྐུ་ན་ཕྲ་མོའི་དུས་རྔ་ཁོག་ཏུ་ཕེབས་སྐབས་གནས་འདིར་ཅུང་ཟད་བཞུགས་་་
ནས་གང་སེར་མ་གསུངས་ཏེ་ཕྱག་ནས་འཐོར་བ་མཛད་པས་ཡུལ་མི་རྣམས་ཀྱིས་་་
ས་སྟོངས་ལ་ཕྱག་ནས་འཐོར་བ་འདི་ལ་རྗེས་སོར་བརྟག་རྒྱུ་ཞིག་ཡོད་ཅེས་གླེང་་་་
བརྗོད་བྱུང་བ་ལྟར། ཕྱིས་རྗེ་བླ་མ་ཉིད་ནས་ཆོས་གྲྭ་ཆེན་པོ་བཏབ་སྟེ་ལུང་རྟོགས་
བསྟན་པའི་གདུགས་དཀར་སྲིད་རྩེའི་བར་དུ་སྒྲེང་བར་འགྱུར་བ་དེ་དུས་ནས་་་་་
ཆགས་ཐོགས་མེད་པར་གཟིགས་པ་གོར་མ་ཆག གནས་འདིར་ཕེབས་འཕྲལ་བླ་
བྲང་སྐུ་ཕྱོགས་ཀྱི་ཞབས་ཕྱི་དགེ་སློང་བྱང་ཆུབ་ཟེར་བས་ཀློང་རྡོལ་ཕྱག་ཚ་སྒྲོལ་་་་
མའི་སྐུ་བརྙན་ཁྱད་མཚར་དང་། གཞན་དད་ལྡན་ཞིག་གིས་རྗེ་རིན་པོ་ཆེའི་སྣང་
94



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བརྙན་ཞིག་ཕུལ་བ་ལ་རྟེན་འབྲེལ་རང་འགྲིག་ཏུ་བྱུང་ཞེས་དགྱེས་ཚོར་ཚད་མེད་
མཛད། མདོ་རྒྱུད་ཀྱི་དགོངས་དོན་དང་མཐུན་པར་རྒྱུད་ཆགས་གསུམ་པ་སོགས་
ཞལ་འདོན་གང་རྒྱས་དང་། ས་བརྟག་བསླང་སྦྱངས་པའི་སྐོར་ལྟོ་འཕྱེའི་ཐིག་
གདབ་པ་སོགས་མཛད་ནས་ས་མིག་བརྐོ་བའི་སྐབས་མེ་ཏོག་གི་ཆར་བབས།
དབལ་ཤུལ་ནས་དམེའི་སྲས་དོད་དུ་བླངས་པ་དམེ་རྒྱལ་ལྕགས་ཐར་འབུམ་གྱིས་་་་
འདི་དུས་དུང་དཀར་ཆ་གཅིག་ཕུལ་བར། ཡོངས་འཛིན་མཆོག་ནས་སྔོན་སྟོན་པ་
ཐུབ་པའི་དབང་པོར་བརྒྱ་བྱིན་གྱིས་དུང་གཡས་འཁྱིལ་ཕུལ་ཏེ་ཆོས་འཁོར་བསྐོར་
བར་གསོལ་བ་བཏབ་པ་བཞིན་རྟེན་འབྲེལ་ཤིན་ཏུ་ལེགས་ཚུལ་གསུངས། དེ་དང་
དུས་མཚུངས་སུ་རྒྱབ་རིའི་རྩེ་ནས་འབྲུག་གྲགས་པ་སོགས་སྔ་ཕྱིར་རྟེན་འབྲེལ་ཡ་་་
མཚན་པ་མང་པོ་མ་བསྒྲིགས་བཞིན་དུ་ལྷུན་གྱིས་གྲུབ་པ་བྱུང་། བློན་པོ་དམེ་
དཀོན་མཆོག་ནས་དགོན་པ་འདིའི་སྒྲིག་ལམ་དང་ཆོས་འཆད་ཉན་སོགས་གང་་་་
ཅིར། ༧ སྐྱབས་རྗེ་ཉིད་ནས་གསུང་བཀོད་ཞིབ་སྩོལ་གནང་ན། དེའི་རྟིང་གནོན་
དང་འགལ་སྤོང་མཐུན་སྒྲུབ་ཀྱི་ཞབས་འདེགས། དམེ་རྒྱལ་པོ། མགོ་ལོག་ཨ་སྐྱོང་
དཔོན་པོ། ཚ་ཁོ་མཆོག་རྩེ་རྒྱལ་པོ། དབལ་ཤུལ་གསེར་ཐཱ་བཅས་རྒྱལ་ཁག་བཞིས་
འདུན་པ་ཆིག་དྲིལ་གྱིས་ཞུ་ངེས་ཡིན་ཚུལ་སྙན་དུ་ཕུལ། སྒར་ཆེན་ཡང་གནས་
དེར་འབབ་ཏུ་བཅུག་སྟེ། དགོན་པ་གསར་འདེབས་ཀྱི་རིམ་གྲོར་དྲུག་ཅུ་བ་དང༌།
འཇིགས་བྱེད་ཀྱི་ཞི་བའི་སྦྱིན་སྲེག་སོགས་གསུངས། འདུ་ཁང་གི་རྨང་བཏིང་བའི་
ནང་དུ་སེར་སྐྱ་མང་པོར་འཇིགས་བྱེད་བཅུ་གསུམ་མ་དང༌། གདུགས་དཀར་
ཐུགས་རྗེ་ཆེན་པོ་རྣམས་ཀྱི་དབང་གནང་ཞིང་། ལམ་རིམ་ཆེན་མོ་དང༌། མངོན་
རྟོགས་རྒྱན། དབུ་མ་འཇུག་པ་བཅས་ཀྱི་གཟབ་བཤད་རྒྱས་པའི་དབུ་འཛུགས་པ་
གནང་། བླ་བྲང་སྡེ་དགེའི་ཕྱག་མཛོད་རྔ་བར་ཕེབས་པ་ཆེད་གཉེར་གྱིས་དངོས་
འབུལ་གྱ་ནོམ་པ་དང་བཅས་མཇལ་དུ་འོང་བ་གསུང་གླེང་སོགས་ཀྱིས་ཚིམ་པར་་་
95



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཛད། འདི་དགོན་པའི་འཕེལ་རྒྱས་ཀྱི་ཆེད་དུ་དབང་གི་ལྷ་མོའི་སྦྱིན་སྲེག་
མཛད་པ་དང་དུས་འཛོམ་པ་བྱུང་བས་དགྱེས་ཚོར་ཆེ་བ་གནང་། དམེ་དཀོན་
ནས་དགོན་པ་འདེབས་རྒྱུའི་དོན་ལ་རྒྱུ་ནོམ་པ་མང་པོའི་འགྲོ་སྒོ་བླ་མ་སྦྱིན་བདག་
གཉིས་ཀས་བྱེད་དགོས་རྒྱུ་རེད་དེ། ཁོང་ནས་ཇི་ལྟར་གནང་ཡང་ལས་སླ་མོད།
རྔ་བའི་ཤོག་ཀ་ནས་རྒྱུ་ཚོང་བོད་ཚོང་རེ་དང་། སྡེ་འབངས་སོ་སོ་ལ་བསྡུ་ཆ་རེ་
འདུ་བྱེད་དགོས་པས། སྔ་མོར་གསུང་བཀོད་གནང་ན་བཟང་ཚུལ་སྐུ་དབོན་
འཇིགས་མེད་བརྒྱུད་དེ་སྙན་དུ་ཕུལ་བར། ཞལ་ནས། འདི་དོན་ལ་རྒྱུ་ནོམ་པ་
གང་དགོས་རང་རེའི་ནང་ནས་ཕུད། ཤིང་ཆ་ལེན་རྒྱུ་སོགས་ལས་ཀའི་ཚེགས་
བརྩོན་འགྲུས་ཐམས་ཅད་ཁྱེད་དམེ་ཚང་གི་སྐལ་བ་གྱིས་གསུངས་པ་ལྟར་བླ་བྲང་་་་
དང་འདུ་ཁང་གི་རྨང་བཏིང་ཞིང་ཤིང་ཆ་སོགས་འདྲེན་རྒྱུའི་འགོ་བརྩམས་ཤིང་།
ལྕགས་ལུག་ནས་བྱ་བ་ལས་ཀྱི་འཁོར་ལོ་ཇི་ལྟར་བརྩམས་པའི་ཚུལ་འཆད་པར་་་་་
འགྱུར་རོ། །དེ་ནས་སྒར་བཏེགས་པའི་ལམ་བར་དུ་ཁུ་ཞང་རིན་པོ་ཆེ་ལས་སེང་
གདོང་བདུད་འདུལ་དྲག་མོའི་དབང་བསྲུང་བཟློག་བསད་གསུམ་ཁྱུད་དང་་་་་་
བཅས་པའི་རྗེས་གནང་སོགས་ཆོས་བཀའ་འགའ་ཞིག་གསན་ཅིང་གདན་སར་་་་་
བབས་རྗེས་བཅད་རྒྱར་བཞུགས།
ལྕགས་ལུག( སྤྱི་ལོ ༡༨ ༧༡） དཔྱིད་མཚན་ཞབས་རྣམས་དང་ལྷན་ཅིག་དབུ་
ཕར་གྱི་ཐུགས་གཉེར་ལྷོད་མེད་མཛད། བླ་བྲང་ཕྱག་མཛོད་ཟུར་བ་ཨ་ཞང་
བསྟན་པ་ཆེད་གཉེར་གྱིས་སླེབས་པའི་འདུན་པ་ལྟར་རྟ་མགྲིན་ཡང་གསང་གི་་་་་
དབང་སྩལ། ཁོས་རྗེའི་གསུང་འབུམ་ཞིག་ཕུལ་བ་ལ་དགྱེས་ཚོར་ཆེན་པོ་མཛད།
བཅད་རྒྱར་བཞུགས་ཏེ་གསང་འདུས་འཇམ་རྡོར་སོགས་རྡོར་ཕྲེང་རིགས་བསྡུས་་་
ཀྱི་བསྙེན་པ་མཛད། འདི་དུས་མཚན་ལམ་འགའ་ཞིག་བྱུང་ཚུལ་གསུངས་པ་དྲུང་
འཁོད་འགས་ཡི་གེར་འཁོད་པ་དགོས་ཚུལ་ཡང་ཡང་ཞུས་པའི་ངོར། འཇམ་རྡོར་
96



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྙེན་ཚེ་རི་ཕུག་མདར། །ཞེས་སོགས་ཚིགས་བཅད་ཕྱེད་དང་གཉིས་གནང་བའི་
དོན་ཇི་བཞིན་ཤེས་པ་དཀའ་ཡང་། བཅོམ་ལྡན་འདས་འཇམ་པའི་རྡོ་རྗེའི་
གསང་ཡུམ་ཐུན་མཚམས་སྤྲིན་གྱི་མདངས་ལྡན་ན་ཆུང་གཞོན་ནུའི་གཟུགས་ཀྱིས་
རྫོགས་རིམ་དང་འབྲེལ་བའི་ཞལ་གདམས་འགའ་ཞིག་སྩལ་བའི་དོན་ནམ་སྙམ་སྟེ་
ཞིབ་པར་བསྙད་དུ་མི་རུང་། ཡང་མང་པོ་ཞིག་དང་མཉམ་དུ། གུང་ཐང་འཇམ་
པའི་དབྱངས་ཀྱིས་མཛད་པའི་འཇམ་དཀར་བསྟོད་སྤྲིན་རྒྱ་མཚོའི་སྐབས་གཉིས་་་
པའི། འཇམ་ཞིང་དུལ་བ་རྟེན་ཅིང་འབྲེལ་འབྱུང་གཏམ། །དབྱངས་སྙན་ཆོས་ཀྱི་
དྲིལ་ཆེན་འཁྲོལ་བའི་སྒྲས། །འགྲོ་བ་གཏི་མུག་གཉིད་ལས་སློང་མཛད་པ། །ངག་
གི་དབང་ཕྱུག་འཇམ་པའི་དབྱངས་ལ་འདུད། །ཅེས་པ་ནས། རྣམ་ཀུན་ཆད་མེད་
སྒྲོག་ཀྱང་འབད་རྩོལ་གྱི། །རྣམ་རྟོག་མི་མངའ་ལྷ་ཡི་རྔ་བཞིན་གྲགས། །ཞེས་པའི་
བར་གདངས་མཐོན་པོས་འདོན་པ་རྨིས་གསུངས་པའི་མཚོན་དོན་གང་ཡིན་གྱ་་་་
ཚོམ་དུ་བརྗོད་པར་མ་ནུས་སོ། །སྟོན་ཨ་མཆོག་ཆུ་རྒྱུད་དུ་ཕེབས། རེབ་ཚའི་ཁྱ་
ལུང་ཐང་དུ་བཞུགས་སྐབས་ལྷ་སྡེ་རྐ་ཆུ་ཁ་བའི་ཚོང་བ་འགའ་ཞིག་གི་མཛོ་རྣམས་
ལ་གོད་བྱུང་བར་ཕྱག་ནས་འ ཐོར་འཕྲལ་ནད་པ་རྣམས་ར་བ་དེར་ཡོང་ཞིང་།
གོད་མ་བྱུང་བའི་མཛོ་རྣམས་ཀྱང་བྱིས་ཐར་མ་དང་ཁྱད་མེད་དུ་གྱུར་པ་ཆེས་ངོ་་་
མཚར་བར་སྣང༌། དེ་གའི་སྦྱིན་བདག་རྣམས་དང་འབོ་ར་ཨ་མཆོག་སོགས་སུ་
དད་ལྡན་མང་པོར་ཆོས་སྦྱིན་སྩལ་ཏེ་སླར་གདན་སར་ཕེབས། དགུན་བཅད་རྒྱ་
དམ་པོར་བཞུགས། །
ཆུ་སྤྲེལ( སྤྱི་ལོ ༡༨ ༧༢) དཔྱིད་དབུ་ཕར་གྱི་དམ་བཅའ་སྔར་རྒྱུན་ལྟར་་་་་་
འཛུགས་པ་གནང་། རྗེ་འདི་ཉིད་སྐྱེ་བས་ཐོབ་པའི་མཁྱེན་རབ་གཞན་འགྲན་
མེད་པ་དང༌། ལྕགས་སྤྲེལ་ནས་བཟུང་ལོ་བཅུ་གསུམ་གྱི་རིང་མཚན་ཞབས་དགེ་
བཤེས་ཆེན་པོ་རྣམས་དང་ལྷན་ཅིག་ཚད་མ་དང་དབུ་ཕར་གྱི་གཞུང་ལ་བརྒལ་་་་་



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བརྟག་ཞིབ་པར་མཛད་པའི་སྟོབས་ཀྱིས་འདི་དུས་ནས་བཟུང་མདོ་སྔགས་རིག་་་་
གནས་ཀྱིས་བསྡུས་པའི་གཞུང་ལུགས་རྒྱ་མཚོ་ལྟ་བུའི་དགོངས་དོན་དངོས་སྟོབས་་
ཀྱི་རིགས་པས་འབྱེད་པ་ལ་མཁྱེན་རབ་ཀྱི་ཀློང་རྡོལ་བའི་ཚུལ་གྱིས་འཆད་རྩོད་་་་
རྩོམ་གསུམ་གང་ལའང་ཐོགས་པ་མེད་པ་དང་། ཁྱད་པར་གསུང་བཤད་ལན་རེ་
ཐོས་པ་དང་། བཀའ་རྩོམ་ལེ་ཚན་རེ་མཐོང་བ་ཙམ་གྱིས་ཀྱང་ཡུན་རིང་སྦྱངས་
པའི་རློམ་ལྡན་རྣམས་ཀྱི་ཁེངས་པའི་རུ་མཚོན་སྙོལ་བར་བྱེད་པ་དང་། གཟུ་བོར་
གནས་པའི་མཁས་པ་རྣམས་ཀྱི་ཡིད་རང་དབང་མེད་པར་འཕྲོག་པ་ཞིག་བྱུང༌།
འདི་ཕྱིན་ཆད་མཚན་ཞབས་རྣམས་དང་ལྷན་ཅིག་དམ་བཅའ་འཛུགས་པ་མ་་་་་་
གནང་ཡང་། ས་གསུམ་པའི་ཡོངས་སྦྱོང་ཐད་ཀྱི་རྒྱན་ལས། ཐོས་པས་མི་ངོམས་
ཉིད་དང་ནི། །ཞེས་སོགས་ལྟར་རྗེ་ཉིད་ནས་རྒྱུན་པར་དབུ་ཕར་འདུལ་མཛོད་
སོགས་དང་། གསང་བདེ་འཇིགས་གསུམ་གྱི་རྒྱུད་འབྲེལ་དང་བསྐྱེད་རྫོགས་ཆེ་
ཆུང་སོགས་རིས་སུ་མ་ཆད་པའི་རྒྱ་བོད་ཀྱི་གཞུང་ལུགས་ཚད་ལྡན་རྣམས་ལ་ཞིབ་་
གཟིགས་དང༌། ཡོངས་འཛིན་རིན་པོ་ཆེའི་དྲུང་དུ་དཀའ་གནས་སོ་སོར་དོགས་
གཅོད་དང་ཆོས་ཀྱི་འབེལ་གཏམ་ཁོ་ནས་དུས་འདའ་བར་མཛད་དོ། ། །
སྨྲས་པ། སྲིད་ན་ཆེས་དཀོན་མཆོག་གསུམ་ལྷ་ཡི་དར། །མི་ཕྱེད་དད་གུས་
ཟུར་ཕུད་ཕོན་པོའི་རྩེར། །བཟུང་སྟེ་ལེགས་སྨོན་འཆི་མེད་ལམ་ཡངས་ནས། །
སྔོན་མེད་ལེགས་བཤད་གྲུ་ཆར་འབེབས་མཁས་དེས། །མང་ཐོས་གསེར་གྱི་ཡུ་བ་
ལ་བརྟེན་བསམ་དང་སྒོམ་པའི་རྩིབས་སྟོང་བཀྲ། །འཆད་རྩོད་རྩོམ་པའི་ལྷབ་
ལྷུབ་གཡོ་ཞིང་བསླབ་གསུམ་ཏོག་གིས་མཛེས་པ་ཡི། །ཐུབ་བསྟན་གདུགས་དཀར་
གནམ་དུ་བསྒྲེངས་པས་འགྲོ་ལ་ཕན་བདེའི་གྲིབ་བསིལ་འབུམ། འགྲེམ་པའི་སྙན་
བསྐུལ་དཔལ་བེའུའི་རི་མོ་ཁྱོད་ཐུགས་མཛེས་པའི་རྒྱན་དུ་ཕུབ། །རྡོ་རྗེ་ཕྲེང་དང་
མི་ཏྲ་ལ་སོགས་སྤྱི་དང་ཟུར་བཀའི་དབང་ཆེན་དང་། །སྒྲུབ་ཐབས་རིན་ཆེན་
98



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འབྱུང་གནས་ལ་སོགས་ལྷག་ལྷ་དུ་མའི་བྱིན་རླབས་ཀྱི། །སྨིན་བྱེད་རིན་ཆེན་སིལ་
མ་འབུམ་ཕྲག་དུས་གཅིག་བདག་གིར་མཛད་པ་ཡི། །ངོ་མཚར་སྙན་དང་གྲགས་
པའི་སྤྲིངས་ཡིག་འོག་མིན་ཞིང་གི་ལྷ་རྣམས་སྒྲོག །བརྟན་པའི་འཁོར་ལོས་རང་
བསྟན་བཤད་སྒྲུབ་ཀྱི། །རྒྱལ་མཚན་སྒྲེང་བའི་བྱེད་པོར་འགྱུར་གཟིགས་ནས། །རྡོ་
རྗེ་ཚེར་མའི་ཚོམ་བུ་མུ་ཏིག་གི །དོ་ཤལ་ཇི་བཞིན་བདག་གིར་བཞེས་འདི་མཚར། ། །
ཐུབ་བསྟན་ཨུ་དུམ་ཝ་རའི་ལྡིང་ཁང་ན། །དྲི་མེད་ལེགས་བཤད་མགྲིན་པའི་དར་
དིར་དབྱངས། །མཐའ་ཡས་ཡིད་གསོའི་གདངས་སུ་འཁྲོལ་མཁས་པའི། །མགོན་
དེ་རིགས་ཀྱི་ཅོད་པན་ཉིད་དུ་བཞེས། །ཡོངས་འཛིན་ཞལ་གྱི་བདྨོ་ལ་ཆགས་པའི། །
ཆེ་བ་བཞི་ལྡན་གཞུང་བཟང་སྦྲང་རྩིའི་བཅུད། །དད་བརྩོན་ཤེས་རབ་འཕྲུལ་
གྱིས་ཉེར་དྲངས་པས། །བློ་གསལ་རྐང་དྲུག་བྱེ་བའི་དགའ་སྟོན་གྲུབ། །ན་ཚོད་མྱུ་
གུའི་འཕེལ་བ་རྫོགས་མིན་ཡང་། །ཡོངས་རྫོགས་ལམ་གྱི་གནད་དོན་ཚང་བའི་
གཏམ། །མཁས་རྣམས་དགྱེས་པའི་སྐྱེས་སུ་བསྟར་བ་ཡིས། །གཟུར་གནས་རྒན་
པོའི་ཚོགས་ཀྱང་དད་པས་མྱོས། །ཐུགས་བསྐྱེད་ཤིང་རྟས་དྲངས་པ་ཉིན་མོར་
བྱེད། །ལེགས་བཤད་འོད་ཀྱི་གདེངས་ཀ་འགྱེད་པ་ཞིག །ཐུབ་བསྟན་པདྨོ་བཞད་
པའི་མཛའ་གྲོགས་སུ། །གངས་ཅན་བསོད་ནམས་ཡངས་པའི་མཁའ་ལ་རྒྱུ། །དུས་
ཀྱི་མཐར་ཡང་མི་ཡི་སེངྒེ་འདིས། །བསྡུས་ཚད་ཟུང་འཇུག་སྡེར་སེན་ཡོན་པོའི་
གར། །བསྒྱུར་བས་བསྟན་ལ་ལོག་པའི་ཅོ་འདྲི་བ། །སྨྲ་ངན་འགྲོ་སྐྱེན་གཞོམ་པའི་
གྲགས་པ་འབར། །ན་ཚོད་ཡར་ཚེས་ཟླ་བ་ཆེས་ཕྲ་ཡང་། །ལུང་རིགས་འོད་དཀར་
བཞད་པ་ཁྱད་པར་ཆོས། །དཔྱོད་ལྡན་སྐལ་བ་བཟང་བའི་ཀུ་མུད་ཏ། །རབ་
དགའི་འདབ་རྒྱ་གྲོལ་བའི་གསོས་སུ་གྲུབ། །ཁྱད་ཆོས་ལྔ་ལྡན་འཇིགས་མཛད་རྡོ་
རྗེ་དང་། །དྲག་སྔགས་ཆེ་བའི་གྲགས་འབར་ཨུ་ཙརྱ། །རྡོ་རྗེ་བྲག་རྫོང་ཟབ་མོའི་
མན་ངག་སོགས། །ཉམས་སུ་བཞེས་པའི་བརྩོན་པ་ཡུན་དུ་བསྲིངས། །གྲུབ་པའི་
99



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡང་རྩེར་སོན་པ་དུ་མ་ཡིས། །འཛེམ་བྱའི་རིམས་ནད་མེ་དཔུང་མཆེད་པ་ཡང་། །
ཐུགས་རྗེ་བདུད་རྩིའི་ཆར་གྱིས་བྲན་པའི་མོད། །ཞི་མཛད་མཐུ་ནུས་གསང་
འཛིན་གཉིས་པར་གྲུབ། །ངག་གི་དབང་ཕྱུག་འཇམ་དཔལ་སྙིང་པོའི་མདོ་སྔགས་
ཆོས་ཀྱི་རྒྱལ་ཐབས་ཆེར། །བཤད་སྒྲུབ་གསེར་གྱི་འཁོར་ལོ་དམ་པས་དབང་
བསྒྱུར་གྲགས་སྙན་འཕེལ་བ་ཅན། །གང་གི་གསང་གསུམ་མི་ཟད་མཛོད་ཀྱི་སྒོ་
བརྒྱ་ཅིག་ཆར་ཕྱེ་བ་ལས། །ཕ་མཐའ་ཡས་པའི་དབང་ཁྲིད་མན་ངག་རིན་ཆེན་བྱེ་
བ་བདག་གིར་མཛད། །མཁྱེན་དཔྱོད་ཆུ་ཡི་བ་གམ་མངོན་མཐོའི་རྩེར། །ལུང་
རིགས་ལྦུ་བ་འཛུམ་པ་ལང་ཚོ་ཅན། །པ་ར་མི་ཏའི་རྦ་རླབས་གཡོ་བའི་སྤོར། །
ཕན་བདེ་ངང་མོ་བྱེ་བའི་རོལ་རྩེད་འཛིན། །ཟབ་བརླིང་དགག་སྒྲུབ་རིགས་ཚུལ་
འབུམ་ཕྲག་གི །སྤུ་གྲིའི་འཕྲུལ་འཁོར་གཡོ་བའི་མཚོན་ཆ་ཡིས། །བསྟན་ལ་ལོག་
སྨྲ་རྒོལ་ངན་བྱེ་བའི་མགྲིན། །ཅིག་ཆར་འབྲེག་པའི་རྒྱལ་ཐབས་ཨེ་མ་མཚར། །
གདན་ས་ཆེན་པོའི་མཁན་ཟུར་རིགས་པའི་དབང༌། །གཅིག་ལས་གཅིག་ལྷག་དུ་
མ་བསྡུས་པའི་དབུས། །འཕགས་བོད་གཞུང་བརྒྱའི་ཡང་སྙིང་ཟབ་རྒྱས་གནད། །
ཐང་མར་བརྡལ་བའི་སྐྱེས་བཟང་ཁྱོད་ཀྱིས་སྩལ། །ཆེས་དཀར་ལྷག་བསམ་ནགས་
མའི་ཚལ་ཆེན་ལས། །ཟླ་བའི་རིང་ལུགས་ཐལ་ངག་བྱེ་བའི་མདས། །ཕས་རྒོལ་
མགྲིན་བཅུའི་གཙུག་ཏོར་སར་ལྷུང་ཚེ། །མཐར་འཛིན་སྤྲོས་པ་ཆོས་ཀྱི་དབྱིངས་
སུ་ཞིག །ངན་རྟོག་མུན་པའི་ཁུང་བུར་བརྟེན་བྱས་ནས། །ལོག་སྨྲ་དུག་ལྕེ་གཡོ་
རྣམས་བག་ཡོད་བྱོས། །རིགས་ཚུལ་མཆེ་སྡེར་རྣོ་བའི་མཁའ་ལྡིང་ཞིག །རྒྱལ་
བསྟན་ཡངས་པའི་མཁའ་ལ་རྒྱུ་འདིར་ལྟོས། །དགེ་ལེགས་རིགས་པའི་རྫ་རྔ་
བརྡུང་མཁས་པ། །འདུན་ལྡན་དྲན་དབང་བྱེ་བ་རོལ་བའི་གནས། །ལེགས་བཤད་
རླབས་ཕྲེང་ཕྱོགས་མཐར་གཡོ་བའི་གླིང་། །གསར་དུ་བསྐྲུན་པའི་མཛད་བཟང་
ཡིད་ཀྱི་གསོས། །མཁྱེན་དཔྱོད་སྤྱན་སྟོང་མངོན་པར་བགྲད་པས་གཞུང་བརྒྱའི་དེ་
1OO



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཉིད་གསལ་བར་གཟིགས། །ཐལ་ངག་དགག་སྒྲུབ་བྱེ་བའི་མཚོན་གྱིས་ཕས་རྒོལ་
སྦྱིན་སྐྱེས་ཚར་བཅད་དེ། སྔོན་མེད་ལེགས་བཤད་ལྷ་ཡི་རོལ་མོ་ཕྱོགས་ཀུན་
དཀྲོལ་བའི་ལེགས་བྲིས་དབང་། །ཐུབ་བསྟན་མཛེས་སླད་ཆོས་ཀྱི་སྡེ་དེར་ལུང་
རིགས་རོལ་རྩེད་གར་གྱིས་འགྱིང་། །གཞི་ལྔའི་རང་སྤྱིའི་ཡན་ལག་བརྒྱད་ལྡན་
ཆབ། །སྙིང་པོར་འཁྱིལ་བའི་ཆོས་མངོན་གངྒ་མ། །ཁྱོད་ཐུགས་རལ་བའི་ཀློང་ན་
ངལ་གསོ་བས། །བགྲང་ཡས་ཏིང་འཛིན་རླབས་ཀྱི་རི་མོ་ངོམ། །འདུལ་གཞུང་
འབུམ་ཕྲག་པདྨའི་རྫིང་བུ་ལ། །མགོན་ཁྱོད་དལ་གྱིས་རོལ་བའི་དགའ་སྟོན་ལས། །
ངོ་མཚར་ལེགས་བཤད་ཁྲུས་ཀྱི་ཟེགས་མ་སྟོང་། །ཕྱོགས་སུ་འཐོར་བས་ཀུན་
དགའི་ཚོར་བ་འཕེལ། །ལེགས་བཤད་རིན་ཆེན་དཔལ་ལ་རྗེས་ཆགས་ཏེ། །གུས་
རྟག་བརྩོན་པ་གསེར་གྱི་གྲུར་བསྟེན་ནས། །གཙུག་ལག་རྒྱ་མཚོའི་ཕ་རོལ་སོན་
གྱུར་པ། །འདི་ཀོ་མི་ཕྱེད་དད་པའི་གསོས་སུ་ཆེ། །དུས་གསུམ་རྒྱལ་བའི་ལུང་
རྟོགས་ཆོས་མཛོད་འབུམ། །ཟབ་གསལ་མཁྱེན་ཡངས་ནམ་མཁའི་གྲྭ་གཅིག་ཏུ། །
ཆུབ་ཀྱང་སྙེམས་པ་ཆ་ཙམ་མི་མངའ་བ། །ང་ཡི་མགོན་འདིའི་ཁྱད་པར་འཕགས་
པའི་ཆོས། །དངོས་སྟོབས་རིགས་ཚུལ་སེངྒེའི་གད་རྒྱངས་ཀྱིས། །ཁེངས་ལྡན་སྨྲ་བ་
ངན་པའི་གླང་བོ་སྟོང་། །སྙིང་དང་ལྐོག་མ་ལྷན་ཅིག་འདར་མཛད་པས། །རྒོལ་
བའི་མིང་ཙམ་ཉིད་ཀྱང་དབྱིངས་སུ་བྲོས། །མཁྱེན་རབ་ཤིང་རྟ་ཕྱུར་བུར་
གཏམས་པ་ཡི། །བཅུ་ཕྲག་རིག་པའི་གནས་ཀྱི་ནོར་བུའི་དཔྱ། །གུས་རྟག་བརྩོན་
པའི་འཕྲུལ་གྱིས་ལེགས་དྲངས་པ། །མཁའ་ཁྱབ་བསྟན་དང་འགྲོ་བའི་དཔལ་དུ་
གྲུབ། །ཅེས་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་
འཕྲིན་ལས་བསྟན་པ་རྒྱ་མཚོ་དཔལ་བཟང་པོའི་རྣམ་པར་ཐར་བ་ངོ་མཚར་་....
རྩིབས་སྟོང་བཀྲ་བའི་གསེར་གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་་་
མཚན་ལྡན་བཤེས་གཉེན་དུ་མའི་ཞབས་པད་བསྟེན་ཏེ་མདོ་རྒྱུད་ཀྱི་གཞུང་ལུགས་
101



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱ་མཚོ་ལྟ་བུ་ལ་གསན་སྦྱོང་མཐར་ཕྱིན་མཛད་ཚུལ་གཙོ་བོར་བརྗོད་པ་སོགས་ངོ་
མཚར་བའི་རྩིབས་རྣམས་མཛེས་པར་བྱེད་པའི་མུ་ཁྱུད་དེ་བཞི་བའོ། །
༥. བསྙེན་རྫོགས་ཀྱི་སྡོམ་པ་བཞེས་པ་དང་ཆོས་གྲྭ་
ཆེན་པོ་དགེ་ལྡན་ལེགས་བཤད་གླིང་དུ་བཀའ་པོད་
གཞུང་བརྒྱའི་བཤད་སྒྲུབ་ཀྱི་བསྟན་པ་
སྤེལ་བ་གཙོ་བོར་བརྗོད་པ།
རྒྱལ་ཀུན་གསང་གསུམ་རྒྱན་གྱི་འཁོར་ལོའི་སྒྱུ་འཕྲུལ་དྲ་བའི་རོལ་བ་ལས། །
སོ་སོར་རྟོག་པའི་ཡེ་ཤེས་རང་མདངས་པདྨ་རཱ་གའི་ལྷུན་པོ་ནི། །ངོ་མཚར་མཚན་
དཔེའི་དཔལ་གྱིས་རབ་མཛེས་དགེ་ལེགས་འོད་སྣང་གཟི་འབར་བས། །འཆི་མེད་
ཚེ་དཔལ་བདུད་རྩིའི་སྙིང་པོ་མི་ཤིགས་ཐིག་ལེར་སིམ་པར་མཛོད། །སྐེ་རགས་
སྦྱིན་བདག་ཚེ་དཔག་སྐྱབས་ནས་ཡང་ཡང་གསོལ་བ་བཏབ་པ་བཞིན་གཉིས་པའི་
ཡར་ཚེས་ལ་ཆས་པའི་དཔྱིས་སུ་ཆིབས་བཏེགས། རྒྱ་ཏེའུ་སྒར་བཀྲ་ཤིས་ཆོས་
འཕེལ་གླིང་གི་འདུ་ཁང་དུ་བཅོ་ལྔ་ནས་བཟུང་ཨ་ལགས་སྨོན་ལམ་རིན་པོ་ཆེའི་་་་
ཡང་སྤྲུལ། ཆས་པ་ཡར་ཐང་དཔོན་སློབ་སྤྲུལ་སྐུ། སྣང་ཞུགས་ཞབས་དྲུང་སྤྲུལ་སྐུ།
སྟག་ཚང་དཔོན་སློབ་པའི་སྤྲུལ་སྐུ་སོགས་བླ་སྤྲུལ་བཀའ་རམས་དུ་མས་གཙོས་་་་་་
སེར་སྐྱ་སྟོང་ཕྲག་བརྒལ་བ་ཙམ་ལ་རྗེ་བཙུན་རྡོ་རྗེ་རྣལ་འབྱོར་མས་སློབ་དཔོན་་་་
ཆེན་པོ་འཇིགས་མེད་འབྱུང་གནས་ལ་དངོས་སུ་སྩལ་བའི་རྡོ་རྗེ་ཕྲེང་བའི་དཀྱིལ་་་
འཁོར་ཞེ་གཉིས་ཀྱི་སྟེང་དུ། ཀྲི་ཡ་ནས་བཤད་པའི་དགེ་ལེགས་སུ་བྱེད་པའི་
དཀྱིལ་འཁོར་གསུམ་བསྣན་པ། དཀྱིལ་འཁོར་ཞེ་ལྔའི་དབང་བསྐུར་རྣམས་སྔོན་
བྱོན་དམ་པའི་ཕྱག་བཞེས་དང་། གསུང་བཤད་ཕུན་སུམ་ཚོགས་པས་བརྒྱན་
1()2



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པརིམ་བཞིན་སྩལ། བླ་མེད་རྡོར་སེམས་ཀྱི་རྗེས་གནང་དང་། གྲུབ་རྒྱལ་ཚེ་
དབང་། འདུས་པའི་རྩ་རྒྱུད་ཀྱི་ལུང་བཅས་སྩལ་བའི་མཇུག་ཏུ་ཚོགས་འཁོར་
གནང༌། དད་ལྡན་ཚེ་དཔག་སྐྱབས་ནས་སྐུ་གསུང་ཐུགས་རྟེན། དངུལ་སྲང་དྲུག་
བརྒྱ་དང་བཅོ་ལྔ། དོང་ཙེ་ཁྲོན་ཉིས་བརྒྱ། གཞན་ཇ་མར། གོས་ཕྲུག་པགས་
རིགས་སོགས་བསྡོམས་པར་རྡོ་ཚད་བཅོ་ལྔ་ལྷག་ཙམ་གྱི་དངོས་འབུལ་དང་བཅས་
བརྟན་བཞུགས་ཕུལ། སྦྱིན་བདག་གི་འདུན་པ་བཞིན་རྡོར་ཕྲེང་དབང་གི་བརྒྱུད་
འདེབས་ལྗགས་རྩོམ་མཛད། སླར་བཏེགས་པ་གསུམ་པའི་ཚེས་ལ་གདན་སར་
འབྱོར། ཁུ་ཞང་རིན་པོ་ཆེ་ཆེད་གཉེར་གྱིས་གདན་དྲངས་ཏེ་དྲུག་པའི་ཡར་ཚེས་
བདེན་བཞིའི་ཆོས་འཁོར་བསྐོར་བའི་དུས་ཆེན་གྱི་ཉིན་ཡོངས་རྫོགས་བསྟན་པའི་་
མངའ་བདག་བརྟན་མཁས་ཀྱི་ཡོན་ཏན་གཉིས་དང་ལྡན་པའི་འདུལ་འཛིན་ཆེན་་
པོ་རྗེ་བཙུན་ངག་དབང་ཆོས་འཕེལ་དཔལ་བཟང་པོས་མཁན་པོ་དང་། བཀའ་
གདམས་རྣམ་ཐར་གཙང་མ་འཛིན་པའི་ཆོས་རྗེ་དཀོན་མཆོག་བསྟན་པས་ལས་ཀྱི་
སློབ་དཔོན། གནས་ལྔ་གཟིགས་པའི་མ་ཧཱ་པཎྜི་ཏ་ཡོངས་འཛིན་ཐུབ་བསྟན་
མཐའ་ཡས་པ་ནས་གསང་སྟོན་སློབ་དཔོན་མཛད་དེ་དད་པའི་དགེ་འདུན་གྲངས་
ཚང་བའི་དབུས་སུ་བསྙེན་རྫོགས་ཀྱི་སྡོམ་པ་ཡང་དག་པར་བཞེས་ནས་བསླབ་པ་་་
ཡོངས་སུ་རྫོགས་པའི་ཚུལ་ཁྲིམས་ཡིད་བཞིན་ནོར་བུའི་གན་མཛོད་རང་གིར་སྤྱོད་
པའི་མཉམ་མེད་ཤཱཀྱ་སེངྒེའི་ཆོས་ཀྱི་རྒྱལ་ཚབ་ཆེན་པོར་དབང་བསྐུར། འདི་དུས་
ནས་བཟུང་སྡེ་ལྔའི་བསླབ་བྱ་བསྔོ་བགྲང་དང༌། འཚོ་བའི་ཡོ་བྱད་དང་མཁོ་བའི་
ཡོ་བྱད་འཆང་ལུགས། མི་རུང་བའི་དངོས་པོ་བྱིན་གྱིས་བརླབ་ཚུལ། བྱིན་ལེན་
དང་རུང་ཆུ་འདེབས་པ་ཚུན་ཆད་དགེ་སློང་གི་བཅས་མཚམས་མཐའ་དག་སྤྱན་་་
འབྲས་བཞིན་གཅེས་པར་བསྲུང་བ་ཉམས་བཞེས་ཀྱི་གཙོ་བོར་མཛད། གཞན་
ཡང་རྡོ་རྗེ་འཆང་ཆེན་པོ་དེ་ཉིད་ཀྱི་དྲུང་ནས་ཕྱག་རྡོར་སྟོད་འགྲེལ་ལུགས་ཀྱི་བདེ་
103



}
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཆོག་ལྷ་རེ་གཉིས་པ། མངོན་བརྗོད་བླ་མ་ལས་གསུངས་པའི་བདེ་མཆོག་ལྷ་ང་
གཅིག་པ། མངོན་བརྗོད་ལེའུ་བཅུ་བ་ནས་འབྱུང་བའི་བདེ་མཆོག་འཇམ་པའི་རྡོ་
རྗེ་ལྷ་ཉེར་ལྔ་བ། སམྦྷཊ་ལས་གསུངས་པའི་བདེ་མཆོག་རྡོར་དབྱིངས་ལྷ་སོ་
བདུན་པ། མཁའ་འགྲོ་རྒྱ་མཚོ་ལས་བསྟན་པའི་བདེ་མཆོག་ལྷ་སྟོང་དང་ལྔ་བརྒྱ་
བ། སྡོམ་འབྱུང་ལས་བཤད་པའི་བདེ་མཆོག་ལྷ་བཅུ་གསུམ་པ་སོགས་རྗེ་བཙུན་
ཏཱ་ར་ནཱ་ཐས་རྒྱ་བོད་ཀྱི་མཁས་གྲུབ་དུ་མ་ལས་གསན་པའི་བདེ་མཆོག་རབ་་་་་་
འབྱམས་སུ་གྲགས་པའི་དབང་གི་སྐོར་ཡོངས་རྫོགས་དང་། མཁས་གྲུབ་ཁྱུང་བོའི་
ལུགས་ཀྱི་རྒྱུད་སྡེ་ལྔའི་དབང༌། མར་བའི་ཐུགས་སྲས་རྔོག་སྟོན་ནས་བརྒྱུད་པའི་
རྔོག་དཀྱིལ་བདུན། སྦྱོང་རྒྱུད་དཀྱིལ་འཁོར་བཅུ་གཉིས། གསང་འདུས་འཇམ་
རྡོར། དམ་རྫོང་སྙན་བརྒྱུད་ཀྱི་བདེ་མཆོག གཤེད་དམར་ལྷ་བཅུ་གསུམ་མ་དང་
ལྷ་ལྔ། རོ་ལངས་བརྒྱད་བསྐོར། ཞེ་དགུ་མ། སྒྲོལ་མ་རྣལ་འབྱོར་མ། སྨན་བླ་
སོགས་ཟུར་བཀའི་དབང་དུ་མ་བཅས་ཟབ་གསང་ཆོས་ཀྱི་ཟིལ་དངར་ངོམས་མེད་
དུ་བཞེས། བརྒྱད་པའི་ཚེས་ལ་སྟོད་ཕྱོགས་སུ་ཆིབས་བསྐྱོད་དེ་མ་དགོན་དུ་སྐུ་
མཚམས་དམ་པོར་བཞུགས། སྐུ་མཚམས་གྲོལ་རྗེས་རྒྱལ་ཟླའི་ཚེས་ལ་ཚོ་བདུན་
དགོན་པར་ཕེབས་ནས་སེར་སྐྱ་མང་པོར་གདུགས་དཀར་དང་ཐུགས་རྗེ་ཆེན་པོའི་
དབང་སྩལ། རྔ་བའི་དགོན་གསར་དུ་འདུ་ཁང་དང་གྲྭ་ཤག་ཁ་ཤས་གྲུབ་འདུག་
པ་ལ་གཟིགས་རྟོག་མཛད་ནས་རིམ་གྱིས་གདན་སར་བབས།
ཆུ་བྱ( སྤྱི་ལོ ༡༨ ༧༣）གསར་ཚེས་ཀྱི་དགའ་སྟོན་སོགས་དཀྱུས་ལྟར་མཛད།
ཕྱོགས་འདིར་ལྷ་འབྲུམ་མ་བྱུང་བ་ཅུང་ཟད་འགྱིངས་སྟབས་གཉིས་པའི་ནང་་་་་་
དགོན་པའི་གྲྭ་བ་བརྒྱ་དང་བཞི་བཅུ་སྐོར་ལ་ལྷ་ཐོར་བགོ་བཞེད་ཀྱིས་རྗེ་ཉིད་ནས་
ཚེ་དབང་སྩལ་ཅིང་། ཚོགས་མང་གིས་སྒྲོལ་མ་དང་ལྷ་མོའི་གཏོར་འབུལ་གྲངས་
མང་བསྒྲུབས། བགོས་ཟིན་རྗེས་ཉིན་གཅིག་དབོན་བོ་འཇིགས་མེད་ནས། ཀུ་
104



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རེའི་ཚུལ་དུ་གྲྭ་བ་བཞི་བཅུ་ཙམ་ཤི་ཡང་བརྒྱ་ལུས་ཡོད་ཅེས་ཞུས་པར། མི་གཅིག་
ཙམ་ཡང་མི་འཆི་ཐག་ཆོད་ཡིན་ཞེས་གདེངས་དང་ལྡན་པའི་བཀའ་གནང་བ་་་་་
ལྟར། གྲྭ་ཚང་གི་གྲྭ་རིགས་ཙམ་དུ་མ་ཟད་ཉེ་འཁོར་གྱི་ལྷ་སྡེའི་ཁྲོད་དུའང་མི་
གཅིག་ཙམ་ཡང་མ་གྲོན་པར་ཐམས་ཅད་ལྷ་འབྲུམ་ལས་ཚེགས་མེད་དུ་གྲོལ་བ་་་་་
བྱུང་། དབྱར་རྔ་ཡུལ་དུ་ཆིབས་བསྐྱོད། དེར་དགོན་པ་བཏབ་ཟིན་ཀྱང་ཇི་སྐད་
དུ་དཔལ་ལྡན་ས་སྐྱ་པཎྜི་ཏས། རང་བློ་ཤེས་བྱ་ཀུན་ལ་མ་སྦྱངས་ན། །ཐམས་ཅད་
མཁྱེན་པ་ནམ་མཁའི་མཐའ་ལྟར་རིང་།དེ་ལྟར་དགོངས་ནས་རྒྱལ་དང་དེ་སྲས་
ཀྱིས། །ཤེས་བྱའི་གནས་ཀུན་སྦྱངས་ཞེས་ལེགས་པར་གསུངས། །གང་དག་མ་
འོངས་དུས་ན་འགྲོ་བ་ཡི། །སྒྲོན་མ་ལྷ་མིའི་བླ་མར་བྱའོ་ཞེས། །བརྩོན་པ་དམ་
པའི་གནས་ལ་ཁས་འཆེ་བའི། །རྒྱལ་བའི་སྲས་དེས་མཆོག་ཏུ་ཤེས་བྱ་སྦྱངས། །
ཞེས་གསུངས་པ་ལྟར་རིས་སུ་མ་ཆད་པའི་གཞུང་ལུགས་ལ་ཐོས་བསམ་གྱིས་་་་་་
འཇུག་པའི་འདུན་པ་མེད་པར་བླུན་སྒོམ་ཙམ་གྱིས་སངས་རྒྱས་ཐོབ་པར་འདོད་་་་
པ་བཞད་གད་ཀྱི་གནས་སུ་འགྱུར་བ་དང་། ཆོ་ག་དུ་མའི་ངག་འདོན་བྱང་བ་
ཙམ་གྱིས་གྲོང་ཆོག་སྡུད་པ་ཙམ་སྙིང་པོར་བྱས་ན་དགོས་པ་ཞན་པར་མ་ཟད་ཉེན་
ཆེན་པོའི་རྒྱུར་འགྲོ་གཤིས། སྤྱིར་རིག་པའི་གནས་ཆེ་ཆུང་ཐམས་ཅད་དང་ཁྱད་
པར་ནང་རིག་པའི་སྡེ་སྣོད་ཀྱི་གཙོ་བོ་བཀའ་པོད་ཆེན་པོ་ལྔ་ལ་སློབ་གཉེར་བྱེད་་་་
པའི་སྲོལ་བཟང་བཙུགས་ན་ཕྱོགས་མཐའི་འགྲོ་བ་མང་པོར་སྨན་པའི་དགོས་པ་་་་
ཤིན་ཏུ་ཆེ་བར་གཟིགས་ནས། འདི་དུས་དགོན་གསར་དགེ་ལྡན་ལེགས་བཤད་
གླིང་དུ་མཚན་ཉིད་གསར་འཛུགས་ཀྱི་ཐོག་མའི་རྟེན་འབྲེལ་བསྒྲིགས་ཏེ། སེར་བ་
ཚང་ཞེས་ཞུ་བ་སེར་སྨད་དགེ་བཤེས་དཀོན་མཆོག་མཐའ་ཡས་མཁན་ཁྲི་དང་། །
བླ་བྲང་དགེ་བཤེས་བློ་བཟང་དར་རྒྱས་དགེ་རྒན་དུ་བསྐོ་བ་གནང༌། ཁྲི་བས་ཆོས་
འཁོར་གྱི་རྩི་བཞག་གནང་ཞིང་སྦྱངས་པ་སྔོན་སོང་འགའ་ཞིག་དམ་བཅར་བསྡད་
105



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ལ་གསར་བུ་བློ་གསལ་འགར་བགྲོ་གླེང་གཏོང་དུ་འཇུག་པ་དང༌། གསར་བུ་
རྣམས་ལ་རྟགས་གསལ་འཕེན་ཚུལ་ལན་འདེབས་ཚུལ་རྣམ་འགྱུར་སོགས་སློབ་ཏུ་་
བཅུག རྗེ་ཉིད་དབུར་བཞུགས་ནས་སྐུ་རིམ་དང་ཆོས་གྲྭ་འཚོགས་ཚུལ་སོགས་
བཙུགས། དེར་བཞུགས་རིང་ཡོངས་འཛིན་རིན་པོ་ཆེ་ནས་གསར་བུ་རྣམས་ལ་
དཔེ་ཁྲིད་རྒྱུན་པར་གནང་། ཞབས་ཕྱི་དམངས་ལ་དགོན་པའི་ཕྱོགས་བཞིའི་སྐུ་
འབུམ་བཞི་བཞེངས་སུ་བཅུག འདི་དུས་ཞལ་ལ་འབྲུམ་ཐོར་ཅུང་ཟད་ཅིག་བྱུང་
སྟབས་རྔ་སྨད་བདུད་འདུལ་ཚང་ལ་བརྟག་པ་ཞུས་པར། མགྱོགས་པར་མ་དགོན་
དུ་སྐུ་མཚམས་གནང་བ་གལ་ཆེ་ཚུལ་བྱུང་བ་ལྟར་མ་དགོན་དུ་ཕེབས་རྒྱུའི་གྲ་སྒྲིག་
བྱེད་བཞིན་པའི་སྐབས། གློ་བུར་དུ་དེར་འགྲོ་རྒྱུའི་སྟེང་དུ་མི་འགྲོ་གསུངས་ནས་
མགོན་པོའི་མངའ་གསོལ་གསར་རྩོམ་དང་མཆོད་ཐེབས་བསྐུར་གནང་མཛད།
དེ་འཕྲལ་ཞལ་གྱི་འབྲུམ་ཐོར་ཡང་གཞི་མེད་དུ་སོང་། འདུ་ཁང་ཀ་བར་བདུན་པ་
བཞེངས་སྐབས་ལོ་སྔ་ཕྱིར་གྱང་རྡུང་བ། རྡོ་རྩིག་པ། ཤིང་བཟོ། ལྷ་བཟོ་སོགས་
ལས་མི་རྣམས་ཀྱི་བྲོ་ཆས་དང་ལག་ཡོན་གསེར་ཚོན་གྱི་རིན་བཅས་ཐམས་ཅད་བླ་་
བྲང་ནས་གནང་བ་ཡིན་ཡང་སོང་ཐོ་ཞིབ་པར་མ་ངེས། འདི་དུས་ཚོན་རྩི་ཡང་
གྲུབ། སླར་སྒར་བཏེགས་པ་དགུ་བའི་ཚེས་ལ་གདན་སར་འབྱོར། ཉང་ཚང་ནང་
ཆེན་ལ་རྒྱ་ནག་ཕོ་བྲང་གི་པར་མའི་བསྟན་འགྱུར་གླེགས་ཤིང་ཐུམ་བཅས་གྲས་་་་་
མཚུངས་ཆ་ཚང་ཞིག་ཡོད་པ་རྗེ་ཉིད་ལ་ཕུལ་བ་འདི་གར་གདན་དྲངས་ཏེ་འདུ་་་་
ཁང་ཆེན་མོའི་ཡང་ཐོག་ལི་མ་ཁང་དུ་བཞུགས་སུ་གསོལ། སྟོན་སྨད་ཕྱོགས་ནས་
གདན་འདྲེན་ནན་ཆེ་བ་ལྟར་བྱང་ཁོག་ཏུ་ཕེབས། ཆས་པའི་དཔྱིས་དང༌། ཟམ་
ཚའི་རོང་བ་གཉིས་ཀྱི་གྱོད་བཟླུམས་ཏེ་སྔོ་ལུང་ཐང་དུ་ཆས་པའི་དཔྱིས་ཀྱི་སེར་སྐྱ་
མང་པོར་ལམ་གཙོའི་ཁྲིད་དང་ཀུན་རིག་གི་དབང་གནང་ཞིང་། ཟམ་ཚའི་རོང་
བར་གདུགས་དཀར་གྱི་དབང་སྩལ། གཙོས་སྒར་ལུང་དང་། མཛོད་དགེའི་ཤོག་
106



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་ལྔ། ཁ་གྱ། གནམ་ལ་སོགས་སུ་གང་འཚམས་ཀྱི་ཆོས་ཆར་ཕབ། ཧོར་ཚང་སྒར་
གསར་དུ་བླ་མ་མཆོད་པའི་ཁྲིད་སྩལ་ཞིང་བཅའ་ཡིག་གསར་རྩོམ་མཛད།
སྒར་བཏེགས་ཏེ་ཕྱིར་བསྐྱོད་པའི་ཡར་ལམ་གླང་མ་ཞེས་པའི་སར་དགུང་ལོ་
ཉེར་དྲུག་པ་ཤིང་ཁྱི( སྤྱི་ལོ༡༨ ༧༤) གསར་ཚེས་ཀྱི་དགའ་སྟོན་གནང་། གདན་
སར་བབས་འཕྲལ་ཆོ་གན་ཧུ་ཐོག་ཐུ་སྨད་ཕྱོགས་ནས་རང་ཡུལ་དུ་འབྱོར་བ་ལ་་་་་
འཚམས་ཞུའི་གསུང་ཤོག་དང༌། དངུལ་རྡོ་ཚད་སོགས་ཀྱི་ལེགས་སྐྱེས་བསྐུར་
གནང་མཛད། ཏཱ་རོ་འཇམ་དབྱངས་ནས་གདན་དྲངས་པ་ལྟར་མཆུ་ཟླའི་ཉེར་
གསུམ་ལ་ཚ་ཁོ་ཕྱོགས་སུ་བཏེགས། ཚོ་བདུན་དགོན་པའི་སྨོན་ལམ་གྱི་ཚོགས་
དབུ་མཛད་ཅིང་གསུང་ཆོས་སྔར་སྲོལ་ལྟར་གནང་། དགོན་དེའི་བཅའ་ཡིག་
གསར་རྩོམ་མཛད། འདུམ་ངོས་ཏཱ་རོ་ཆོས་གྲགས་ཤི་བའི་བསྔོ་རྟེན་འབྱོར། ཧ་
མཐའ་བླ་མའི་ཐུགས་བརྟག་ལ་སྨྱུང་གནས་སྟོང་དང༌། གདུགས་དཀར་འབུམ་
བསྒྲུབས་དགོས་ཚུལ་གསུངས་པ་སྒྲུབ་ཏུ་བཅུག་ མ་དགོན་དུ་ཕེབས་ནས་
མཚམས་ཀྱི་བཅད་རྒྱ་དམ་པོར་བཞུགས། འདི་དུས་འཇམ་དཔལ་ཞི་ཁྲོའི་བསྙེན་
སྒྲུབ་ཡུན་རིང་མཛད་སྐབས་གཟིགས་སྣང་ཁྱད་པར་ཅན་མང་ཙམ་བྱུང་བའི་ཚུལ་
ཐུན་མོང་དུ་བསྒྲག་པར་འོས་པ་ཞིག་མིན་ཡང་ཉེ་གནས་རྣམས་ཀྱིས་ཞུ་ནན་ལྟར་་
མནལ་ལམ་དུ་བསྙད་པ་འགའ་ཟུང་ཚིགས་བཅད་དུ་སྤེལ་བ་ནི། ཨེ་མ་ཧོ།
འགྱུར་མེད་བདེ་སྟོང་ཆོས་སྐུ་གཅིག་པ་ཉིད། །བླ་མ་ཡི་དམ་ཞི་ཁྲོ་སྲུང་མའི་ཚུལ། །
གར་མཁན་མིག་འབུལ་ལྟ་བུར་འདོད་རྒུ་རུ། །སྒྱུར་མཛད་སྒྱུ་འཕྲུལ་བཀོད་པ་
རྨད་བྱུང་མཚར། །ཡེ་ཤེས་ལུས་ཅན་ངུར་སྨྲིག་རྒྱལ་མཚན་ལ། །ཆགས་པའི་ཟློས་
གར་ལྷུར་བཞེས་མདོ་སྔགས་ཚུལ། །ཟུང་འབྲེལ་ཐུབ་བསྟན་ཡོངས་རྫོགས་ནོར་
བུའི་སྐྱེས། །སྩོལ་མཛད་བཀའ་དྲིན་ཟླ་མེད་མགོན་ལ་འདུད། །ཤེས་བྱའི་ཁྱོན་
དང་མཉམ་པར་འཇུག་པ་ཡི། །དཔལ་སྟུག་མཁྱེན་པའི་ཆ་ཤས་མ་ལུས་པ། །
107



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཅིག་བསྡུས་གཞོན་ནུའི་ལུས་འཆང་གུར་ཀུམ་མདོག །མི་ཤེས་འཆིང་གཅོད་
རལ་གྲི་གདེངས་ལ་འདུད། །ལི་ཁྲིའི་ལྷུན་པོར་མཚམས་སྤྲིན་འཁྱུད་པ་བཞིན། །
བལྟ་བས་མི་ངོམས་ཐབས་ཤེས་དགྱེས་སྦྱོར་སྐུ། །དྲན་པས་ཤེས་རབ་སྣང་བ་
འབུམ་སྟེར་བ། །འཇམ་མགོན་ཡབ་ཡུམ་སྙིང་གི་ཟེའུ་འབྲུར་རོལ། །མི་ཕྱེད་ཏིང་
འཛིན་མཆོག་སྩོལ་རྡོ་རྗེ་དང་། །དངོས་འཛིན་དྲ་བ་གཅོད་པའི་མཚོན་ཆ་
བསྣམས། །དབྱངས་ལྡན་ལྷ་མོར་དགྱེས་པའི་བདེ་དགའ་ཡིས། །རོལ་མཛད་སྨྲ་
བའི་དབང་ཕྱུག་གཏན་གྱི་སྐྱབས། །ཁམས་གསུམ་ཕྱི་ནང་གསང་བའི་ཉི་མའི་
བུའི། །སྲོག་སྙིང་དམར་ཆེམ་གསོལ་མཛད་འཁོར་འདས་ཀྱི། །ཁྲོ་ཚོགས་ལྟ་བ་
ཙམ་ཡང་བཟོད་དཀའ་བའི། །དྲག་ཤུལ་གར་རོལ་དཔལ་ལྡན་དུས་ཀྱི་དགྲ། །ཨ་
ཧོ་སྔོན་མཐའ་མི་མངོན་སྲིད་པའི་མཚོར། །སྡུག་ཀུན་སྐྱེ་ཤིའི་ཀློང་འཁོར་འཕྱན་
པ་ལས། །བྱིན་རླབས་གཏེར་ཆེན་མཚུངས་མེད་མགོན་ཁྱོད་ལ། །མཇལ་འདི་
ལེགས་བྱས་སྟོང་གི་མཐུ་ཡིས་རྙེད། །དེ་ཕྱིར་ཁྱོད་ལ་སྐྱབས་སུ་གསོལ་བ་བདག །
ཇི་ལྟར་གྱུར་ཀྱང་ཁྱོད་མིན་སྐྱབས་གནས་གཞན། །མི་འཚོལ་རྩེ་གཅིག་བློ་ཡིས་
ལེགས་བསྟེན་ན། །ཐུགས་རྗེའི་སྤྱན་གྱིས་མ་གཡེལ་བདག་ལ་དགོངས། །སྒོ་གསུམ་
ཐུབ་པའི་བརྟུལ་ཞུགས་གཙང་མས་བསྡམས། །ཟབ་རྒྱས་ཆོས་ཚུལ་ཀུན་ལ་ནང་
བྱན་ཆུད། །རྒྱལ་བ་དགྱེས་པའི་ལམ་གྱི་རྟོགས་པས་ཕྱུག །གཏན་བདེའི་རྩ་བ་
ཚུགས་པར་བྱིན་གྱིས་རློབས། །རྣམ་འབྱེད་བློ་དང་བདུད་རིགས་འཇོམས་པའི་
མཐུ། །ལ་སོགས་གཞན་དོན་བྱེད་པའི་ཡོན་ཏན་ཀུན། །རྫོགས་ནས་དུས་མཐར་
བློ་བཟང་བསྟན་པའི་གདུགས། །སྲིད་རྩེར་འདེགས་པའི་ནུས་ལྡན་བདག་བྱིན་
རློབས། །ཇི་སྲིད་བཅོམ་ལྡན་འཇིགས་མཛད་དཔའ་བོ་ཆེས། །རང་གིས་རང་ལ་
འདོད་པ་དེ་སྲིད་བདག །འབྲལ་མེད་མ་ཡིས་བུ་བཞིན་རྗེས་བཟུང་བས། །ཕྱི་
ནང་བདུད་སྡེའི་གཡུལ་ལས་རྒྱལ་བར་མཛོད། །བླ་མའི་ཞབས་རྡུལ་ཅོད་པན་
108



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
གཙུག་དང་འགྲོགས། །སྒོ་གསུམ་ལྷ་སྔགས་ཡེ་ཤེས་རོལ་བས་བརྗིད། །བྱིན་རླབས་
དངོས་གྲུབ་འཛད་མེད་ཨ་མྲྀ་ཏེས། །སྙིང་གི་བུམ་བཟང་འགེངས་པ་ཉིད་དུ་
མཛོད། །ཡབ་རྗེའི་ཐུགས་བཅུད་བསྟན་པའི་བྱ་ར་བ། །སྐྱེ་འགྲོའི་སྲོག་བདག་
ལས་གཤིན་རྣམ་གསུམ་གྱིས། །ལུས་དང་གྲིབ་བཞིན་མི་འབྲལ་གྲོགས་མཛད་ནས།།
འཕྲིན་ལས་རྣམ་བཞིའི་འདོད་པ་འཇོ་བར་མཛོད། །དེ་ལྟར་བསྟོད་གསོལ་སྨོན་
པའི་ཅ་ཅོའི་དབྱངས། །མནལ་ལམ་ཟ་ཟིའི་ཚིག་རྐང་དུམ་བུར་བཅས། །དངོས་
པོ་ཞེས་བྱའི་བགྲང་བྱར་བཅད་རྒྱུའི་ཁོངས། །སྐྱེ་མིང་མགྲིན་པའི་ལམ་ནས་
བསྒྲགས་པ་དགེ །ཞེས་པའོ། །འཇམ་མགོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་
དང་། འཇམ་དབྱངས་ཕྱི་ནང་གསང་གསུམ། འཇིགས་མཛད་དུས་དགྲའི་དབང་
པོ་བཀའ་སྡོད་དང་བཅས་པ་རྣམས་ཀྱི་དགྱེས་ཞལ་མངོན་སུམ་དུ་མཇལ་ནས་་་་་
ཟབ་རྒྱས་གསུང་གི་བདུད་རྩི་སྩལ་བར་མངོན་ཡང་རྒྱས་པར་མ་སྤྲོས། འདིའི་
གསུང་ཟིན་ལ་དཔག་ན་ད་ལྟ་འགྲོ་འདྲེན་ཆེན་པོར་རློམ་པ་འགའ་ཞིག་རྗེ་བླ་མའི་
ཡི་དམ་ཆོས་སྲུང་རྣམས་རྒྱང་བསྐྱུར་བྱས་ནས་གཞན་ཕྱོགས་ཀྱི་ལྷ་སྔགས་གསར་་་་་
བ་ཞིག་ལས་དངོས་གྲུབ་ལེན་པར་རེ་བ་ཡན་ལག་བརྒྱད་ལྡན་གྱི་མཚོ་འགྲམ་དུ་བ་
ཚུའི་ཁྲོན་པ་བརྐོ་བའི་རྗེས་སུ་སོང་བར་རྟོགས་སླ། འདོད་གསོལ་གྱི་སྐབས་སུ་
བསྟན་པ་དག་ཀྱང་རྗེའི་བསྟན་འཛིན་རྣམས་ཀྱིས་བླ་ན་མེད་པའི་གདམས་ངག་་་
ཏུ་གོ་བར་གྱིས་ཤིག རྗེས་སོར་གཟིགས་སྣང་འདིའི་རྒྱུ་མཚན་འགའ་ཞིག་གིས་སྐུ་
དྲུང་དུ་གླེང་བར། ཞལ་ནས། ཆུང་དུས་ང་ལ་འདི་འདྲ་འགའ་ཞིག་ཡོད་ཀྱང་ད་
ལྟ་དཀོར་གྱིས་ཚོས་ནས་ཅི་ཡང་མི་སྣང་ཞེས་ཁེངས་སྐྱུངས་དང་བཅས་གསུངས།
གཙོས་ཁྲི་ཆེན་མཆོག་སྤྲུལ་རིན་པོ་ཆེ་བློ་བཟང་བསྟན་འཛིན་སེངྒེ་དབུས་གཙང་་་་
དུ་འབྱོན་རྒྱུར་རྟ་དངུལ་གོས་ཕྲུག་སོགས་ཀྱི་དངོས་འབུལ་སྤམ་མཐོ་བ་བསྟར།
མ་དགོན་གྱི་གྲྭ་ཁྲོད་དུ་ཕམ་པ་འཆབ་བཅས་ཀྱིས་གོས་པ་འགའ་ཟུང་ཡོད་པ་་་་་་
109



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཏན་ཕུད་མཛད་དེ། སླན་ཆད་ཚོགས་འགྲིམ་པ་རྣམས་ཁས་བླངས་པའི་བཅའ་
ཁྲིམས་དག་པ་དགོས་ངེས་ཀྱི་བཀོད་ཁྱབ་མཛད། རྔ་བའི་དགོན་གསར་གྱི་བཅའ་
ཡིག མ་དགོན་གྱི་བཅའ་ཡིག འཁྲུངས་རབས་པདྨ་དཀར་པོའི་ཕྲེང་མཛེས་
རྣམས་བཀའ་རྩོམ་མཛད་ཅིང་། སྐྱབས་གསུམ་རྣམ་བཞག་ཐུབ་བསྟན་རིན་པོ་
ཚེའི་མཛེས་རྒྱན་ཞེས་པའི་ལེགས་བཤད་རྨད་དུ་བྱུང་བ་དེ་ཡང་འདི་དུས་་་་་་་་
བརྩམས་པ་དྲུག་པའི་དུས་ཆེན་ལ་མཇུག་གྲུབ་པར་མཛད། བསེ་སྤྲུལ་བློ་བཟང་
བཀྲ་ཤིས་རབ་རྒྱས་པའི་རྣམ་ཐར་ལྗགས་རྩོམ་གྱི་དབུ་བཙུགས། དབྱར་འདིར་ལྷ་
བསོ་དགོན་གྱི་གྲྭ་བ་འགའ་ཞིག་གི་དོན་དུ་བྲག་སྒམ་ནང་གདོང་བའི་སྟེང་དུ་་་་་་
གདན་ས་ནས་སེར་དམག་སོང་བར་གྲྭ་བ་ཁ་ཤས་གྲོན་སོགས་ཀྱི་གནས་ཚུལ་་་་་་
གསན་འཕྲལ་ཐུགས་དགོངས་ཚོམ་པའི་ཉམས་ཀྱིས། ཁྱེད་ཚོས་ཆོས་མིན་གྱི་བྱ་
སྦྱོད་དེ་འདྲའི་འགོ་རྩོམ་ན་བདག་དེ་ཕྱོགས་སུ་འོང་འདོད་གཏན་མེད་ལ། འོང་
ཡང་དགོས་པ་མེད་ཚུལ་སོགས་བཀའ་བཀྱོན་བབས་ལྕི་བ་གནང་སྟེ་དགུན་མ་་་་་
དགོན་དུ་བཞུགས་རྩིས་མཛད། གྲྭ་ཚང་སོ་སོ་ནས་འགྱོད་སྡོམ་ཚུལ་བཞིན་བྱས་
ཏེ་སྔར་གྱི་སྤྱོད་ཉེས་ལ་བཤགས་པ་ཅི་འདྲ་འབུལ་དགོས་ཀྱང་དེ་ལྟར་བྱེད་ངེས་་་་་
དང༌། བྱིན་ཆད་བྱ་བཞག་གང་ལའང་རྗེ་ཉིད་ཀྱི་བཀའ་གནང་ལྟར་ལས་མེད་
པས་ཅིས་ཀྱང་ཐུགས་རྗེས་གཟིགས་དགོས་ཚུལ་ཡང་ཡང་ཞུས་པར་གྲྭ་བ་རེ་རེ་་་་
ནས་ཡིག་བརྒྱ་འབུམ་རེ་གྲངས་གསོག་དགོས་ཚུལ་གསུངས་པ་བཀའ་བཞིན་་་་་་་
བསྒྲུབས། སྔ་སོར་ལས་དོན་ཕྲན་བུ་རེའི་ཆེད་སེར་དམག་འགྲོ་བའི་སྲོལ་ཞིག་
ཡོད་འདུག་ཀྱང་དེ་ཕྱིན་ཆད་ནས་བཟུང་སྲོལ་ངན་དེ་དག་གི་རྒྱུན་གཏན་ཆོད་དུ་
སོང་བའང་བདག་ཉིད་ཆེན་པོ་འདིའི་ཕྱག་རྗེས་འགངས་ཆེ་བ་ཞིག་གོ །།
ལོ་མཇུག་སྒར་བཏེགས་པའི་ལམ་བར་དུ་ཤིང་ཕག་གི( སྤྱི་ལོ ༡༨ ༧༥）ལོ་་་་
གསར་མཛད་ནས་ཟླ་བ་དང་པའི་ཚེས་ལ་གདན་སར་བབས། དེ་དུས་གསུང་
110



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མགུར་ཞིག་གནང་བ་ནི། །
ཞིང་རབ་འབྱམས་ཕྱོགས་བཅུའི་འཇིག་རྟེན་གྱི། །དཔལ་སྟོབས་བཅུ་མངའ་
བ་མ་ལུས་པའི། །ཐུགས་མཁྱེན་བརྩེ་ནུས་པ་མི་ཡི་གཟུགས། །ཕ་བླ་མའི་ཞབས་
རྡུལ་གཙུག་གིས་མཆོད། །འབངས་སྐལ་དམན་ཚུལ་འཆོས་མཁན་པོ་བདག །
ལས་ངན་པའི་དབང་གིས་དུས་མཐར་སྐྱེས། །ཆོས་ཚུལ་བཞིན་མཉན་དང་སེམས་
པ་ཡི། །དུས་གོ་སྐབས་རྣམ་གཡེང་འདུ་འཛིས་འཕྲོག །ཕྱི་བླ་གཟུགས་ཆེ་སྒྲུབ་
ཟོབ་ཆེ་ཡང་། །ཕར་བརྟགས་ན་བླུན་པོ་མགོ་སྐོར་ཙམ། །སྟབས་ལེགས་ཀྱི་གཞན་
ཕན་རེ་གཉིས་ལས། །ལས་བྱས་པ་ཕལ་ཆེར་སྙིང་པོས་དབེན། །གསོན་གཤིན་གྱི་
འདི་ཕྱིའི་དོན་བཅོལ་ནས། །སྙིང་ལྟ་བུའི་ཟས་ནོར་དད་པས་ཕུལ། །དོན་
བརྟགས་ན་ས་ལམ་ཡོན་ཏན་གྱི། །སྒོ་འགོག་བྱེད་དམྱལ་བའི་ས་བོན་སྙམ། །ཕར་
འགྲོ་བའི་སྤྱོད་ཚུལ་ལ་བལྟས་ཚེ། ། ཕྱི་དགེ་སྦྱོང་ཆ་ལུགས་ཀྱིས་མཛེས་ཀྱང་། །མིང་
རབ་བྱུང་ཀུན་སྤྱོད་ཁྱིམ་པ་འདྲ། །མིང་ཆོས་པ་རྟག་ཏུ་ཆོས་མིན་སྤྱོད། །མིང་དགེ་
བཤེས་དོན་ལ་སྡིག་པའི་བཤེས། །མིང་འགྲོ་འདྲེན་དོན་ལ་རྙེད་འཚོལ་མཁན། །
མིང་གཞན་དོན་སྙིང་ལ་རང་དོན་བཅངས། །མིང་གྲུབ་ཐོབ་དོན་ལ་སྨྱོ་སྤྱོད་
མཁན། །མིང་སྤྱི་མཐུན་དོན་ལ་ཕྱོགས་རིས་རེམ། །མིང་གཞུང་དོན་བརྟགས་ན་
དཀྲུགས་ཤིང་མཁན། །ལར་བརྟགས་ན་མིང་དང་དོན་མཐུན་པ། །ད་ཤིན་ཏུ་
དཀོན་པའི་དུས་སྐབས་འདིར། །བསྟན་འཛིན་གྱི་གཟུགས་ཅན་བདག་འདྲ་ཡིས། །
དུས་དམུ་རྒོད་འགྲོ་དོན་བགྱིད་འདོད་པ། །མེ་ཁྱེར་གྱིས་མཚན་མོའི་མུན་པ་འམ། །
བསྐལ་བའི་རླུང་སྤར་མོས་འགོག་པ་བཞིན། །དོན་དེ་ཕྱིར་གདུལ་དཀས་གང་བ་
ཡི། །ཡུལ་མགོན་མེད་སྲིན་གླིང་ལྟ་བུ་རུ། །ལས་གྱི་ནས་འདའ་ཞིང་འཁྱམས་པ་
བདག །སྐྱབས་བླ་མ་ལྷ་ཡི་ཐུགས་རྗེས་དགོངས། །དམན་བདག་ལ་ནུས་པ་མ་
མཆིས་ཕྱིར། །བདག་མཐོང་ཐོས་དྲན་རེག་མོས་གུས་སོགས། །ཕན་གནོད་ཀྱི་
T



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབྲེལ་ཐོགས་ཀྱིས་མཚོན་པའི། །འགྲོ་མཐའ་དག་འཕྲལ་ཡུན་འཇིགས་པ་ལས། །
དུས་མྱུར་བ་མྱུར་དུ་སྒྲོལ་བ་དང༌། །འབངས་བདག་གི་སྒོ་གསུམ་བྱ་བ་ཀུན། །
བསྟན་འགྲོ་བ་ཡོངས་ལ་ཕན་པ་རུ། །རྒྱུད་བྱིན་གྱིས་རློབས་ཤིག་བླ་མ་ལྷ། །དཔལ་
སྐྱབས་གསུམ་ཀུན་འདུས་བླ་མ་རྗེ། །མི་ཁོ་བོའི་མགོན་སྐྱབས་གཅིག་པུ་ཡིན། །ལྷ་
ཞི་ཁྲོ་རབ་འབྱམས་ངོ་བོ་གཅིག །མི་ཁོ་བོའི་ཡི་དམ་ལྷ་གཅིག་ཡིན། །སྐྱབས་བླ་
མའི་སྙིང་རྗེའི་རོལ་བར་ལྟ། །མི་ཁོ་བོའི་ཆོས་སྐྱོང་བསྟེན་ཚུལ་ཡིན། །ཕ་བླ་མའི་
ཐུགས་བཅུད་ལུགས་བཟང་འདི། །མི་ཁོ་བོའི་བརྟེན་ས་གཅིག་པུ་ཡིན། །ཆོས་
གདམས་པའི་ཉིང་ཁུ་ལམ་རིམ་འདི། །མི་ཁོ་བོའི་ཉམས་ལེན་གཅིག་ཆོག་ཡིན། །
མདོ་རྒྱུད་ཀྱི་ལེགས་བཤད་གླེགས་བམ་ཚོགས། །མི་ཁོ་བོའི་སྐྱོ་གྲོགས་ཟླ་མེད་ཡིན། །
མཆོག་ཟུང་འཇུག་ཉེ་ལམ་རྡོ་རྗེའི་ཐེག །མི་ཁོ་བོའི་སྨོན་པའི་ཡུལ་གཅིག་ཡིན། །
དོན་དེ་དག་སྙན་པའི་གླུ་ཙམ་ལས། །དོན་རྒྱུད་ལ་སྦྱར་བ་མ་མཆིས་ཕྱིར། །དོན་
རྣམ་གཉིས་མཐར་ཕྱིན་བླ་མ་ལྷས། །དོན་དེ་ལྟར་མྱུར་དུ་འགྲུབ་བྱིན་རློབས། །
ཚིག་བླ་བརྡོལ་མེ་ཏོག་སིལ་མའི་ཕྲེང། །ལོ་ན་ཚོད་ལྡན་གྱི་ཆོ་འཕྲུལ་ཟླར། །ཡིད་
དགའ་སྐྱོ་སྤེལ་མས་བསྐུལ་བ་ལས། །ཆོས་སྨྲ་བ་བློ་བཟང་མིང་གིས་སྤེལ། །ཞེས་
པའོ། །བཞི་བའི་ཡར་ཚེས་ལ་ཚོགས་ཆེན་འདུ་ཁང་དུ་རྗེ་ཉིད་ཀྱིས་གཙོས་ཆོག་གྲྭ་
བ་བསྙེན་སོང་དུ་མ་དང་བཅས་པས་རབ་གནས་དགེ་ལེགས་ཆར་འབེབས་སྦྱོར་་་
དངོས་རྗེས་གསུམ་ཐམས་ཅད་དམ་པའི་ཕྱག་བཞེས་དང་རྗེས་སུ་མཐུན་པ་གནང་
སྟེ་རྟེན་བརྟེན་པ་ཐམས་ཅད་དག་པ་ལྷའི་ངོ་བོར་བསྒྱུར། ཏ་རི་ཀང་ཀ་ཤོག་གི་
གུས་སློབ་འཇམ་དཔལ་ནས་བསྐུལ་བ་བཞིན་ཉི་གཞོན་འཆར་ཁ་མའི་འགྲེལ་བ་་་་
ལྗགས་རྩོམ་མཛད། གཙོས་ཁྲི་ཆེན་མཆོག་སྤྲུལ་རིན་པོ་ཆེ་དབུས་ལྗོངས་སུ་བྱོན་
པ་ཨ་བསྟན་ཟེར་བའི་ཕྱག་མཛོད་གྲགས་པ་ཅན་དེ་མ་འཚོ་ཡང་གཞན་སྟོན་་་་་་་
འཁོར་ཐམས་ཅད་བདེ་བར་འབྱོར་བའི་བཞུགས་སྒར་འོ་མའི་མདར་ཡོད་པའི་་་་
112



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཐོག་ཏུ་རྗེ་ཉིད་ཕེབས་ཏེ་ཞག་གཉིས་ཀྱི་རིང་སྐུ་མཆེད་གསུང་གླེང་ཞིབ་རྒྱས་་་་་་་
གནང༌། སྟོན་གཟའ་ཚོང་དབྱིས་གསུམ་སོགས་ཐེ་བོ་ཤོག་ཀ་རྣམས་ནས་གདན་
དྲངས་པའི་རེ་བ་བསྐངས་ཏེ་རང་མོས་དང་བསྟུན་པའི་འདོད་ཆོས་སྤེལ། བཅུ་
གཅིག་པའི་ཚེས་ལ་གདན་སར་ཕེབས་ཏེ་བཅད་རྒྱ་དམ་པོར་བཞུགས། །
མེ་བྱི( སྤྱི་ལོ ༡༨ ༧༦) མཆུ་ཟླའི་ནང་ཁྱོ་ཁོ་སྨད་མ། མཛོད་དགེ་སྟོད། ཨ་
སྐྱིད། ནང་བ། ནག་ཚང་རྣམས་ནས་གདན་དྲངས་པའི་སར་རིམ་བཞིན་ཕེབས་
ཏེ་ཆོས་ཀྱི་སྦྱིན་པས་ཚིམ་པར་མཛད། གཉིས་པའི་ཚེས་ལ་གདན་སར་བབས། རྨ་
ཆུའི་ཁར་ཞག་ཤས་བཞུགས་ཤིང་ཁྱོ་ཁོ་ཁ་གསུམ་དང༌། ཐང་སྐོར་སོགས་སུ་
ཕེབས་བཞུད་ཁ་ཤས་གནང་ནས་གདན་སར་ཕེབས། བརྒྱད་པའི་ནང་རྨོག་རུ་
སྒར་དུ་གཟིམས་ཆུང་གསར་བསྐྲུན་གྲུབ་སྟེ་གདན་དྲངས་པ་བཞིན་དེར་ཕེབས། །
ཧོར་ཚང་དགོན་གསར་དུ་བྱོན། དོན་གཉེར་བ་མང་པོར་བདེ་ལམ་གྱི་ཁྲིད་སྩལ་
ཞིང་སྦྱིན་བདག་འགའི་རེ་བ་བསྐངས། སྟོད་སྨད་ཀྱི་ཕྱོགས་གར་ཕེབས་སུ་སྐམ་
ལུག་སོགས་ཉེས་མེད་ཀྱི་དུད་འགྲོ་གསོན་པོར་མེ་ལ་སྲེག་པའི་དམར་བསང་་་་་་་་
གྲགས་པའི་སྲོལ་ངན་ཐམས་ཅད་རྒྱུན་བཅད་ནས། དེའི་ཚབ་ཏུ་མར་གྱི་གཟུགས་
འགྲོས་སྣ་ཚོགས་འབུལ་རྒྱུའི་བཀོད་ཁྱབ་སྩལ་ཞིང་དེ་མཐུན་གྱི་དམ་བསྒྲག་དང་་་
འཕྲིན་བཅོལ་གསར་རྩོམ་མཛད། ཚུལ་འདི་ཡང་ཉམ་ཐག་དུད་འགྲོ་རྣམས་ལ་མི་
འཇིགས་པ་སྐྱབས་ཀྱི་སྦྱིན་པ་དང་། ཁ་དྲག་སེར་སྐྱ་ཕལ་ཆེར་དམྱལ་མེའི་བུད་
ཤིང་དུ་འགྱུར་བའི་སྡིག་སྤྱོད་ཀྱི་ཚུལ་ལས་བཟློག་པ་སྟེ་རྒྱལ་བའི་སྲས་ཀྱི་རྣམ་ཐར་
རྨད་དུ་བྱུང་བའོ། །མཛོད་དགེའི་སྒར་གསར་དུ་གདན་དྲངས་པ་ལྟར་ཕེབས། །
འདི་སྐབས་མཁྱེན་རབ་ཀྱི་དབང་ཕྱུག་ཡོངས་འཛིན་རིན་པོ་ཆེ་འཕྲལ་དུ་སྐུ་་་་་་་
བསྙུན་བཞེས་བྱུང་བར་ཕྱག་ཕྱི་མང་པོས་བསྐྱལ་ཏེ་སྔོན་ལ་མཛོད་དགེའི་སྒར་་་་་་
རྙིང་དུ་ཕེབས་བཅུག དམེ་བོའི་སེར་སྐྱ་མང་པོར་ཚེ་དབང་སྩལ། གཞུང་ལུགས་
_113



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱ་མཚོའི་མཛོད་འཛིན་དམེ་ཤུལ་སྐུ་སྐྱེ་འཇམ་དབྱངས་ཚུལ་ཁྲིམས་པ་ཕྱིས་བླ་་་་་
བྲང་དུ་གཞུང་གི་བཀའ་ཆོས་བླ་མར་བསྐོས་པ་དེ། དེ་དུས་མཛོད་དགེའི་ཁྲི་བ་
ཡིན་སྟབས་བརྟན་བཞུགས་ཀྱི་བཤད་པ་ཚིག་དོན་ཕུན་སུམ་ཚོགས་པ་ཞུས། དེ་
ནས་སྒར་རྙིང་དུ་ཕེབས་ལམ་དུ་གཏན་ངོ་མི་ཤེས་པའི་སྐྱ་མི་དཀར་ནག་གཉིས་་་་
མཇལ་ཏེ་ཡོངས་འཛིན་ཚང་སྒར་རྙིང་དུ་བདེ་བར་བསྐྱལ་ཡོད་ཅེས་ཞུས་པ་་་་་་
ཐམས་ཅད་ཀྱིས་མཐུན་སྣང་དུ་གྲུབ་ཀྱང་དེ་མ་ཐག་གར་སོང་ཆ་མེད་དུ་གྱུར་པ་་་་
རྗེ་འདིའི་བཀའ་སྲུང་ཞིག་མིར་བརྫུས་པ་ཡིན་འདྲ་ཡང་གང་ཡིན་གྱི་གསལ་ཁ་མི་་
སྣང་། སྒར་རྙིང་གི་ཚོགས་ཡོངས་ལ་གསང་འདུས་འཕགས་ལུགས་ཀྱི་དབང་སྩལ།
གདུང་བརྒྱུད་ཐང་དུ་བཞུགས་སྒར་བཏབ་པའི་སར་ཡོངས་འཛིན་ཐུགས་རྗེའི་་་་་
གཏེར་ཆེན་དེ་ཉིད་ཞིང་ཁམས་གཞན་དུ་དགོངས་པ་གཏད། རྗེ་འདིས་བཀའ་
པོད་ཆེན་པོ་ལྔས་མཚོན་པའི་མདོ་སྔགས་ཀྱི་གཞུང་ཆེན་པོ་རྣམས་དང་། རིག་
གནས་ཆེ་ཆུང་ཕལ་ཆེར་གྱི་མཛུབ་ཁྲིད་ཡོངས་འཛིན་མཆོག་ལས་གསན་པས་་་་་་
བཀའ་དྲིན་གཞན་འགྲན་མེད་པ་དང༌། སྐུ་ན་གཞོན་དུས་ནས་བཟུང་རྣམ་
གཉིས་འབྲལ་མེད་དུ་བཞུགས་པའི་ཐུགས་འབྲེལ་ཆེ་བ་སོགས་ཀྱི་དབང་གིས་ཕལ་
བ་དང་སྒོ་བསྟུན་པའི་ཐུགས་ངལ་ཚད་མེད་འབྱུང་ཡང་བསྲན་བཙུགས་པའི་ཚུལ་
གྱིས་ཆོ་ག་དང་མཆོག་ཁྲུས་སོགས་ཆག་མེད་ཀྱི་མུར་གདན་སར་བྱོན། སྐུ་གདུང་
ལ་སྲི་ཞུ་འབུལ་ཚུལ་གྱི་ལྗགས་བཀོད་ཞིབ་སྩོལ་དང་། ཚོགས་མང་ནས་འཇིགས་
བྱེད་བདག་འཇུག་ཉིན་བདུན་གྱི་རིང་མཛད་པས་མང་འགྱེད་གྱ་ནོམ་པ་སྟོབས་་་་
པ་སོགས་དགོངས་པ་རྫོགས་པའི་ཐབས་སུ་དགེ་སྒྲུབ་རྒྱ་ཆེར་གནང་། །
ཡོངས་འཛིན་མཆོག་གི་བཀའ་དྲིན་རྗེས་སུ་དྲན་པས་ཐུགས་གཏིང་ནས་སྐྱོ་
བའི་མགུར་དབྱངས་གནང་བ། ཕྱོགས་བཅུའི་རྒྱལ་བ་ཐམས་ཅད་བཀའ་བགྲོས་
ནས། །སྐལ་དམན་བདག་ཅག་རྒྱུད་ལ་ཐུབ་པའི་བསྟན། །སྤེལ་སླད་ཐ་མལ་
114



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཟུགས་ཀྱི་རྣམ་རོལ་པ། །མཐའ་ཡས་སྐྱེ་རྒུའི་གཉེན་ལ་གསོལ་བ་འདེབས། །
ཐུབ་དབང་དངོས་གྱུར་བསྟན་འཛིན་དུ་མའི་ཞབས། །རྩེ་གཅིག་བསྟེན་པས་
མཐའ་ཡས་རིག་པའི་གནས། །ཀུན་ལ་ཐོགས་མེད་མཁྱེན་རབ་སྣང་བ་རྒྱས། །
ལེགས་བཤད་བང་མཛོད་འཛིན་ལ་གསོལ་བ་འདེབས། །ཐུབ་བསྟན་ཡང་སྙིང་
ཟབ་རྒྱས་གདམས་ངག་དང་། །མཐའ་ཡས་རིགས་ལམ་དྲི་མེད་བདུད་རྩིའི་
བཅུད། །འདོད་གུར་སྩལ་བས་བདག་ཅག་བུ་བཞིན་བསྐྱངས། །མཚུངས་བྲལ་
བཀའ་དྲིན་ཅན་ལ་གསོལ་བ་འདེབས། །ད་ལྟ་ལྔ་བདོའི་དུས་ཀྱི་ཐ་མར་སླེབ། །
དབང་གྱུར་མཁས་པའི་སྐྱེ་བོ་ཕལ་ཆེ་བ། །དུས་ཀྱི་རིམ་པས་ཞི་བདེའི་གྲོང་ཁྱེར་
བསྙེགས། །ཉམ་ཆུང་མགོན་མེད་བདག་ལྟ་གཅིག་པུར་ལུས། །ཁྱད་པར་བདག་གི་
བཤེས་གཉེན་ཡོན་ཏན་གཏེར། །གང་གི་སྐུ་གསུང་ཐུགས་ཀྱི་མཛད་པ་ཀུན། །གློ་
བུར་ཉིད་དུ་དྲན་པའི་ཡུལ་དུ་གྱུར། །མཐའ་བཞིས་རྒྱས་བཏབ་སྲིད་པའི་ངང་
ཚུལ་སྐྱོ། །ཞིང་འདིར་གཟུགས་སྐུའི་སྣང་བ་ངོམ་པའི་ཚེ། །ཤས་ཆེས་ཕལ་བར་
མཐོང་བའི་མཉམ་འགྲོགས་དང་། །རླབས་ཆེན་ཁུར་ཆེན་བཞེས་པའི་མཛད་སྤྱོད་
ལ། །སྙིང་མེད་སྐྱེ་བོས་ཕྲག་དོག་ཡ་གའང་སྒྲོག །ད་ནི་ཡིད་ཀྱི་མདོངས་མཐའི་རེ་
བའི་མིག །གང་ལ་གཏོད་པའི་སྤྲིན་སྔོན་ཆེ་དེ་ཡལ། །མཁས་རློམ་སྤྲིན་དཀར་
ལང་ལོང་འགའ་མཆིས་ཀྱང༌། །ལེགས་བཤད་འབྲུག་སྒྲ་གསར་བ་གང་དུ་ཐོས། །
སྒྲོ་འདོགས་སོམ་ཉིའི་དྲ་བ་གཅོད་པའི་མགོན། །མེད་པར་གླེགས་བམ་ཙམ་ལ་
སྐྱབས་འཆའ་བ། །འདི་འདྲ་དེད་དཔོན་དང་བྲལ་གྱུར་ཞུགས་ཏེ། །རྒྱ་མཚོའི་
གླིང་དུ་བགྲོད་དང་ཅིས་མི་མཚུངས། །འོན་ཀྱང་ཚུལ་འདི་ཐུན་མོང་སྣང་བ་ཙམ། །
ངེས་པའི་དོན་དུ་རང་སེམས་བླ་མའི་ཐུགས། །སྤྲོས་བྲལ་ཆོས་སྐུའི་ངང་དུ་རོ་
གཅིག་པའི། །དོན་གྱི་བླ་མའི་རང་ཞལ་བལྟ་བར་སྨོན། །རྩེ་གཅིག་གསོལ་
འདེབས་དད་མོས་ཡིད་ཀྱི་མཁར། །བླ་མའི་གསང་གསུམ་ཉིན་བྱེད་སྣང་བ་ནི། །
115



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐད་ཅིག་འདུ་འབྲལ་མེད་པར་རྟག་འཆར་བ། །བསླུ་བ་མེད་པའི་རྟེན་འབྱུང་
ཆོས་ཉིད་ཕྱིར། །སྣ་ཚོགས་མཛད་པའི་རོལ་པ་ཇི་སྙེད་པ། །དམུ་རྒོད་སྐྱེ་བོ་འདུལ་
བའི་ཐབས་མཁས་སུ། །ངེས་རྙེད་ཟོལ་མེད་དད་པས་གསོལ་འདེབས་ན། །བྱིན་
རླབས་ཆར་གྱིས་བདག་རྒྱུད་བརླན་པར་མཛོད། །ཁྱད་པར་ལུས་ཅན་ཕན་བདེའི་
སྲོག་གི་ཟུངས། །ཞྭ་སེར་རིང་ལུགས་ཉམས་པ་འདི་དགོངས་ལ། །བཤད་དང་
སྒྲུབ་པའི་བསྟན་པ་སྤེལ་ནུས་པའི། །མཆོག་སྤྲུལ་ཞལ་བཟང་མྱུར་བར་བསྟན་ཏུ་
གསོལ། །བདག་སོགས་སྐྱེ་བར་ཐེག་མཆོག་བཤེས་ཁྱོད་དང༌། །མི་འབྲལ་རྟག་ཏུ་
ངུ་ཡིས་ཆོས་འཕགས་བཞིན། །བསྟེན་པས་ཐུགས་ཡིད་གཅིག་ཏུ་འདྲེས་གྱུར་ཏེ། །
ས་ལམ་ཡོན་ཏན་མ་ལུས་མྱུར་རྫོགས་ཤོག །ཅེས་པ་ལྗགས་རྩོམ་མཛད། ཐུགས་
དགོངས་རྫོགས་ཕྱིར་མཆོག་གསུམ་གྱི་ཐུགས་རྗེ་བསྐུལ་བ་སོགས་གལ་ཆེ་བར་་་་་་་
དགོངས་ནས་བཅད་རྒྱུར་ཡུན་རིང་བཞུགས། སྐུ་གདུང་གཟུངས་སུ་བཞུགས་
པའི་མཆོད་རྟེན་གཉིས་བཞེངས་པའི་གཅིག་དབུ་སྔས་དང༌། གཅིག་གཞུང་གི་
རྟེན་ཁྲོད་དུ་བཞུགས། །
མེ་གླང( སྤྱི་ལོ ༡༨ ༧༧) ཧོར་ཟླ་གཉིས་པའི་ནང་གཙོས་ཁྲི་ཆེན་མཆོག་སྤྲུལ་་
རིན་པོ་ཆེ་གློ་བུར་དུ་དགོངས་པ་གཞན་དུ་གཏད་པས་གདན་འདྲེན་པ་བྱུང་བ་་་་
བཞིན་དེར་ཆིབས་བསྒྱུར། ཞག་ཤས་རིང་དཔལ་རྡོ་རྗེ་འཇིགས་བྱེད་ཆེན་པོའི་སྒོ་
ནས་བདག་འཇུག་དང་ཆོག་ཁྲུས་སོགས་དགོངས་པ་རྫོགས་པའི་ཆོས་སྤྱོད་ཀྱི་རིམ་
པ་རྒྱས་པར་མཛད། ཡང་སྤྲུལ་མྱུར་འབྱོན་གསར་རྩོམ་མཛད། གཙོས་ཨ་བསོད་
ལྔ་བའི་ལམ་དུ་ཐེག་པ་ལ་ཡང་སྦྱངས་ཆོག་དང་འཕོ་བ་སོགས་བཀའ་དྲིན་་
་་་་་་་་་་
བསྐྱངས། གཙོས་ནང་ཆེན་ནས་དངོས་འབུལ་སྤམ་མཐོ་བ་བསྟར། སླར་སྒར་
བཏེགས་ཏེ་ཤིས་ཚང་བརྒྱུད་རྐྱང་ཚའི་ཆབ་ཚན་དུ་སྐུའི་འཕྲོད་བསྟེན་གནང་སྟེ་་་
གདན་སར་ཕེབས། དབྱར་མོ་ཆུ་རི་ཁྲོད་པ་དང༌། བླ་བྲང་སྐུ་ཕྱོགས་གོང་མའི་



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཆོད་དཔོན་ཟུར་བ་ཐབས་མཁས་རྒྱ་མཚོ་བཅས་དོན་གཉེར་བ་ཉུང་བསྡུས་ལ་་་
གསང་འདུས་ཀྱི་དབང་དང་། བྱ་ཕུག་སྔགས་རམས་པ་སོགས་དད་ལྡན་བརྒྱ་
ལྷག་ལ་བདེ་གསང་འཇིགས་གསུམ་གྱི་སྔགས་བཏུ། མཁའ་སྤྱོད་མའི་བྱིན་རླབས།
མགོན་པོ་བཀའ་བཅུ་གསུམ་གྱི་རྗེས་གནང་། གུར་ཞལ་བག་ཙེ། དུར་བདག་དམ་
ཅན་རྒྱལ་པོ་སྐུ་ལྔ་སོགས་ཀྱི་སྲོག་གཏད། རིགས་གསུམ་སྤྱི་སྒྲུབ་ཀྱི་རྗེས་གནང་།།
རྟ་མགྲིན་ཡང་གསང་གི་དབང་བཀའ་སྡོད་སྲོག་གཏད་བཅས་རིམ་པར་སྩལ། ལྔ་
བའི་ཚེས་ལ་ཁྱོ་ཁོ་སྨད་མའི་དཔོན་པོ་དབལ་ཤུལ་ཟོན་ཐར་དང་། ནུར་མ་ཚང་
གི་དཔོན་པོ་ཆེ་མཆོག་གཉིས་དུས་ཆོས་སུ་གྱུར་པའི་སར་གདན་དྲངས་པར་་་་་་་
སྦྱངས་ཆོག་དང་འཕོ་བ་སོགས་འདུན་པ་ལྟར་སྩལ་ནས་གདན་སར་ཕེབས། དྲུག་
པའི་ནང་བྱང་ཁོག་ཏུ་རིབ་ཙམ་ཕེབས་ཏེ་སྦྱིན་བདག་འགའི་རེ་བ་བསྐངས།
གདན་སར་བབས་རྗེས་བཀྲ་ཤིས་འཁྱིལ་སྨད་སོག་ནོར་བུ་སྤྲུལ་སྐུ་རིན་པོ་ཆེར་་་་་
གསུང་འཕྲིན་ཡང་ཡང་ཕུལ་ཞིང་གདན་འདྲེན་དང་བསུ་མ་མངགས་པ་བཞིན་་་་
བརྒྱད་པའི་ཚེས་ལ་འདི་གར་ཕེབས་ཏེ་མཇལ་འཛོམ་གནང༌། བསྟན་འགྲོའི་
དཔུང་གཉེན་ཆེན་པོ་ནོར་བུ་མཆོག་སྤྲུལ་འཇིགས་མེད་བསྟན་པའི་རྒྱ་མཚོ་དཔལ་
བཟང་པོའི་དྲུང་ནས་ལམ་གཙོའི་ཁྲིད་དང༌། འཇིགས་བྱེད་དཔའ་བོ་གཅིག་པའི་
དབང་། འཇིགས་བྱེད་དམར་པོ་མདའ་གཞུ་འགེངས་པ་ལ་བརྟེན་པའི་དུག་
དབང༌། བྱམས་ཆོས་སྡེ་ལྔ། འདུལ་བ་མདོ་རྩ། ལམ་སྒྲོན། སྟག་ཕུའི་སྒྲོལ་མའི་
ཆོས་སྐོར་རྣམས་ཀྱི་ལུང་བཅས་གསན། སྤྲུལ་བའི་སྐུ་རིན་པོ་ཆེའི་ཞལ་ནས། སྔ་
མོ་བྲག་སྒོམ་རིན་པོ་ཆེར་རིག་བྱེད་མའི་འདོད་གསོལ་གྱི་ལུང་ཞུས་སྐབས། ཐེ་བོ་
བྲག་སྒམ་ནང་དུ་འགྲོ་རྒྱུའི་དོན་ལ་ཐུགས་བརྟག་ཞུས་པའི་ལན་དུ། དེ་ལ་ཡང་
སོང་། དེ་ཕྱོགས་ནས་ཞུ་མཁན་གཞན་ཡོད་ནའང་སེམས་ལ་ཟུངས་དང་བརྟག་
པ་ཤིན་ཏུ་བཟང་གསུངས་པ་དང་། འདིར་འོང་བའི་སྔ་ནུབ་རྨི་ལམ་དུ་བུད་མེད་
117



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གོས་དམར་ཅན་ཞིག་གིས་གསེར་གྱི་སྣོད་དུ་ཤིང་ཐོག་དམར་པོ་བཞི་ཁྱེར་འོངས་་་
ནས། འདིའི་གཉིས་ཁྱེད་རང་གི་གྱིས། གཉིས་རེ་ཞིག་ཟུངས་དང་སྟེར་ས་ཞིག་
ཡོད་ཟེར་བ་ཞིག་རྨིས་པ། ད་ལམ་དབང་ལུང་འདི་དག་རྗེ་ཉིད་ལ་འབུལ་རྒྱུའི་
ལུང་བསྟན་དང་ལྟས་ཡིན་གསུངས་ནས་ཐུགས་ཤིན་ཏུ་དགྱེས་པའི་རྩེར་སོན། །
དངོས་པོའི་འབུལ་བའང་ཤིན་ཏུ་སྤམ་མཐོ་བ་བསྟབས། དམེ་རྒྱལ་བློན་རྣམས་
ཀྱིས་གདན་དྲངས་པ་བཞིན་དགུ་བའི་ཚེས་ལ་སྟོད་ཕྱོགས་སུ་བཏེགས། རྔ་བའི་
དགོན་གསར་དགེ་ལྡན་ལེགས་བཤད་གླིང་དུ་ཕེབས། དམེ་རྒྱལ་བློན་རྣམས་ཀྱིས་
གསོལ་བ་ཡང་ཡང་བཏབ་པ་བཞིན་དད་འདུས་ཀྱི་སེར་སྐྱ་ཉིས་སྟོང་བརྒལ་བར་་་
ཚེས་བཅུ་གསུམ་ནས་བཟུང་ཟུང་འཇུག་གྲུབ་པའི་དབང་ཕྱུག་མི་ཏྲ་ཛོ་ཀིའི་་་་་་
ཐུགས་བཅུད་ཟབ་མོ། རྒྱུད་སྡེ་རྣམས་སུ་དཀྱིལ་འཁོར་གྱི་འཁོར་ལོ་ཇི་སྙེད་ཅིག་
གསུངས་པ་ཐམས་ཅད་རིགས་བསྡུས་ཀྱི་སྒོ་ནས་དབང་བཀའ་ཕྱོགས་བསྡེབས་སུ་་
དྲིལ་བ་མི་ཏྲ་བརྒྱ་རྩར་གྲགས་པའི་དབང་བསྐུར་ཡོངས་སུ་རྫོགས་པ་བརྒྱུད་ལྡན་་་
བླ་མ་དམ་པའི་ཕྱག་བཞེས་དང་གསུང་བཤད་ཕུན་སུམ་ཚོགས་པས་བརྒྱན་པ་་་་་་
སྨིན་རྒྱས་སུ་སྩལ་བ་རྣམས་བཅུ་བའི་ཚེས་གཉིས་ཀྱི་ཉིན་གྲུབ། རྒྱལ་བློན་མངའ་
འབངས་བཅས་ནས་དངོས་འབུལ་རྣམ་གྲངས་མང་བ་བསྟར། སློབ་མ་ཉུང་
བསྡུས་ལ་མཁའ་སྤྱོད་མའི་བྱིན་རླབས་ཀྱང་སྩལ། བཀའ་ཆོས་སྐབས་ཕྱི་དྲོ་གདན་
ས་ནས་འོངས་པའི་དགེ་བཤེས་འགའ་དང༌། ཨ་མཆོག་མཚན་ཉིད་སྒར་གྱི་དགེ་
བཤེས་འགའ་རེ་སོགས་ཡས་མས་ཀྱི་སློབ་གཉེར་བ་ཁ་ཤས་དང༌། སྒར་དེ་གའི་
མཚན་ཉིད་པ་གསར་བུ་རྣམས་དང་བཅས་ལྷན་ཅིག་འཚོགས་བཅུག་སྟེ་བསྡུས་གྲྭ་
དང་ཕར་ཕྱིན་གཞུང་ཚན་སོ་སོའི་དམ་བཅའ་དང༌། བགྲོ་གླེང་ཡུན་རིང་བོ་རེ་
འཆག་མེད་དུ་འཛུགས་པའི་བཀོད་ཁྱབ་གནང་ཞིང་། དབང་ཉན་མཁན་གཞི་
བྱེས་ཀྱི་བླ་གྲྭ་གང་ཡོད་འདུ་ཁང་དུ་ཚོགས་ཏེ་ཉིན་བཞིན་ཇ་ཐུག་གཉིས་རེ་དྲངས་
118



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཤིང་སྒྲོལ་ཤེར་གཏོར་བསྔོས་སོགས་རྒྱུན་པར་གསུངས་བཅུག་པ་ཆོས་འཆད་ཉན་་
གྱི་རྐྱེན་སེལ་དུ་དགོངས་པར་སྣང༌། སྒར་བཏེགས་པ་རིམ་གྱིས་ཆིབས་བསུ་སེར་
སྦྲངས་དང་བཅས་མ་དགོན་དུ་བབས། མགོན་ཁང་དུ་མཆོད་པ་གང་རྒྱས་
བཤམས་ཏེ་བསྟན་འགྲོའི་བདེ་སྐྱིད་འཕེལ་རྒྱས་ཀྱི་སླད་དུ་འཕྲིན་བཅོལ་གནད་་་་
སྨིན་མཛད། །
ས་སྟག་ལོ( སྤྱི་ལོ༡༨ ༧༨) གསར་ལ་སྐུ་མཚམས་གྲོལ་ཏེ་མ་དགོན་སྨོན་ལམ་
གྱི་ཚོགས་དབུར་ཕེབས་ནས་གསུང་ཆོས་ལ་དགའ་ལྡན་ལྷ་བརྒྱ་མའི་ཁྲིད་སྨིན་་་་་་་
རྒྱས་སུ་སྩལ། ཞུ་ནན་ལྟར་སེར་སྐྱ་མང་པོར་འཇིགས་བྱེད་བཅུ་གསུམ་མའི་
དབང་དང་། བཅུ་གཅིག་ཞལ་གྱི་དབང་། གྲུབ་རྒྱལ་ཚེ་དབང་བཅས་སྩལ།
གཉིས་པའི་ཡར་ཚེས་ལ་ཚོ་བདུན་དགོན་དུ་ཆིབས་བསུ་སེར་སྦྲེངས་དང་བཅས་་་
ཕེབས། དེ་གའི་སྨོན་ལམ་གྱི་གསུང་ཆོས་ལ་ལམ་གཙོའི་ཁྲིད་ཞིབ་རྒྱས་བཀའ་
དྲིན་བསྐྱངས། ཏཱ་རོ་འཇམ་དབྱངས་ནས་དེ་ཕྱོགས་དགོན་ཁག་ཁ་ཤས་ཀྱི་གྲུ་
མང་དགོན་དེར་གདན་དྲངས་ནས་རིམ་གྲོ་སྒྲུབ་སྐབས་གྲྭ་བ་གཅིག་ལ་ལྷ་འབྲུམ་་་
བྱུང་བ་ངོས་མ་ཟིན་པར་གཞན་དང་ལྷན་ཅིག་བཟའ་བཏུང་བྱེད་པ་སོགས་་་་་་་
དོགས་འཛེམ་གཏན་མ་བྱས་ཀྱང་། རྗེ་ཉིད་ལ་ཐུགས་བརྟག་དང་སྐྱབས་འཇུག་
ཞུས་པའི་བཀའ་དྲིན་གྱིས་དགོན་གྲོང་གི་མི་སུ་ལའང་མ་འགོས་པར་མ་ཟད། གྲྭ་
བ་ནད་པ་དེ་ཡང་རིང་མིན་སངས་དྭངས་སུ་གྱུར། སླར་མ་དགོན་དུ་ཕེབས་ནས་
གསུམ་པའི་ནང་སྟག་ཕུ་སྒྲོལ་མའི་བསྙེན་མཚམས་མཛད་ཅིང་སྒྲོལ་མའི་གདུང་་་་
འདོད་གྱི་འདོད་གསོལ་གསར་རྩོམ་གནང་། འདུ་ཁང་གསར་པའི་གསེར་ཚོན་
གྲུབ་བསྟུན་ལྔ་བའི་ཡར་ཚེས་ལ་རྗེ་ཉིད་ཆོག་གྲྭ་བ་དུ་མ་དང་བཅས་པས་རོབ་་་་་
གནས་རྒྱས་པ་མཛད། དྲུག་པའི་ཚེས་ལ་མཁའ་རིའི་ལ་བཙས་སུ་ཕེབས་ནས་
བསངས་གཏོང་བ་གནང༌། འདི་དུས་ཞུ་མཁན་གཞན་མེད་ཀྱང་གུ་རུའི་བླ་མའི་
119



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྣལ་འབྱོར་ཞིག་གསར་རྩོམ་མཛད་པའི་སྦྱར་བྱང་གི་གསུང་རིས་ལ་དཔག་ན་་་་་་་
དཔལ་ཨོ་ཊི་ཡ་ནའི་རིག་འཛིན་མཆོག་གི་དགྱེས་ཞལ་མངོན་སུམ་དུ་མཇལ་བར་་་
གདོན་མི་ཟའམ་སྙམ། རྔ་བའི་དགོན་གསར་དུ་ཕེབས་ཏེ་རྩོད་གྲྭ་དང་སྒྲིག་ལམ་
གསར་ཚུགས་ཀྱི་སྐོར་ལ་གཟིགས་རྟོག་གནང་། བསུ་བ་དང༌། དམེ་སྐོར་གྱི་གྱོད་
ལ་གཟུ་ཡིག་བཞག་སྟེ་རིམ་གྱིས་འདུམས་པར་མཛད། སྒར་བཏེགས་ཏེ་ལམ་བར་
དུ་འཁོད་པའི་སྦྱིན་བདག་དད་ལྡན་རྣམས་ཕྱག་དབང་དང་འདོད་ཆོས་ཀྱིས་ཚིམ་
པར་མཛད་བཞིན་བདུན་པའི་ཟླ་མཇུག་རྟ་ཐབ་ཀྱི་བསུ་བ་སེར་སྦྲེངས་དང་་་་་་་
བཅས་གདན་སར་བབས། ཐེ་བོ་ཕྱོགས་ནས་གདན་འདྲེན་གྱི་སྙན་བསྐུལ་ནན་ཆེ་
བ་བཞིན་བཅུ་བའི་ཚེས་ལ་གཟའ་ཚོང་དབྱིས་པ་སོགས་སུ་ཕེབས་བཞུད་རྒྱས་པ་་་
གནང་རྩིས་ཀྱིས་གཟའ་རུར་ཕེབས། དད་ལྡན་རྣམས་འདོད་ཆོས་ཀྱིས་ཚིམ་པར་
མཛད། ཉིན་གཅིག་འདི་ཕན་ཆད་ལ་འགྲོ་མི་ཐུབ་གསུངས་ཏེ་གློ་བུར་དུ་སླར་
གདན་སར་ཕེབས་ནས་བཅད་རྒྱ་དམ་པོར་བཞུགས་པ་དགོས་དབང་ཞིག་ཏུ་་་་་་
སེམས། འདི་དུས་མཚན་ལམ་དུ་རི་བོ་རྩེ་ལྔ་ཡིན་ནམ་སྙམ་པའི་ཡུལ་ལྗོངས་
ཉམས་སྤྲོ་བ་ལྷ་ཁང་དུ་མ་ཅན་གྱི་ལྷ་ཁང་ཞིག་ཏུ་རྒྱ་མི་གཞོན་ནུ་ཞིག་གིས་སྤོས་རེ་
ཟུང་འབུལ་བ་དང་། མི་ཞིག་གིས་གསེར་གྱི་རྡོ་རྗེ་དར་ཚོན་སྣ་ལྔས་བཏུམས་པ་
ཞིག་ཕུལ་ཏེ། འདི་སྨད་སོག་ནོར་བུ་ཚང་གིས་བསྐུར་བ་ཡིན་ཟེར་བ་སོགས་བྱུང་
བ་ལས་ ཕྱི་མ་སྐུ་ཚེའི་བར་ཆད་བཟློག་པའི་ལྟས་སུ་གསུང་ཟུར་ལས་འཁུམས། །
འདི་སྐབས་སྐུ་དབོན་ཆེ་བ་དང་གསུང་འཕྲོས་མཛད་པའི་ལྷོངས་ལ། སྔར་ཡོངས་
འཛིན་ཚང་བཞུགས་དུས་ཁོང་དབུས་ཕྱོགས་སུ་ཕེབས་འདུན་ཆེ་བ་དང༌། བདག་
ལའང་རྒྱལ་བ་ཡབ་སྲས་ཇོ་ཤཱག་རྣམ་གཉིས། གདན་ས་ཆེན་པོ་ཕན་ཚུན་སོགས་
ལ་མཇལ་འདུན་བཟློག་མེད་ལྟ་བུ་ཡོད་ཅིང་། ད་ཆ་མི་ཟོག་གི་དཀའ་ཚེགས་
སོགས་གང་ཅིར་བསམས་ན་དབུས་སུ་སོང་ཡང་དགེ་སྡིག་གཉིས་རླབས་གང་ཆེ་་་
120



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཤེས་མི་ནུས། བདག་འགྲོ་མ་ནུས་རུང་ཞལ་འདེབས་ཅི་འབྱོར་རེ་འབུལ་ཨེ་ཐུབ་
ལྟ་དགོས་པས། རང་རེར་དངུལ་ཅི་ཙམ་ཡོད་ཅེས་བཀའ་འདྲི་གནང་བར། སྐུ་
དབོན་ནས་ཁོང་གི་ཐུགས་བཞེད་ལྟར་བྱས་ན། དངུལ་ཆེན་པོ་མེད་ཀྱང་རྡོ་ཚད་
བརྒྱ་ལྷག་ཙམ་ཡོད་ཅེས་ཞུས་པར། དགྱེས་ཚོར་ཆེན་པོས་ལོ་རྗེས་མར་མི་སྣ་
མངགས་རྒྱུའི་ལྗགས་བཀོད་མཛད། །
དགུང་ལོ་སོ་གཅིག་པ་ས་ཡོས་ལོ( སྤྱི་ལོ ༡༨ ༧༩ )གསར་གྱི་དགྱེས་སྟོན་སྔར་
རྒྱུན་ལྟར་དང་སྨོན་ལམ་གསུང་ཆོས་སྐབས་ཚོགས་དབུར་ཕེབས་ནས་ཡོན་ཏན་་་་་
གཞིར་གྱུར་མའི་ཁྲིད་ལུང་རིགས་མན་ངག་གི་སྤྲོས་པ་རྒྱ་གང་ཆེ་དང་བཅས་ཉིན་་
གཉིས་ཀྱི་རིང་སྩལ། སྨད་སོག་སྨན་རམས་པ་སོགས་འགའ་ཞིག་ལ་རྟ་མགྲིན་
གསང་སྒྲུབ་ཀྱི་དབང་དང་། ཉིད་ཀྱི་བཀའ་རྩོམ་དུ་མའི་ལུང་སོགས་སྩལ། ཧོར་
ཡུལ་དུ་སོང་བའི་ཆས་པའི་དཔྱིས་ཀྱི་དད་ལྡན་འགའ་ཞིག་ནས་རྒྱན་དྲུག་མཆོག་་་
གཉིས། ཚེ་ལྷ་རྣམ་གསུམ། འཇམ་པའི་དབྱངས། རྟ་མགྲིན་གསང་སྒྲུབ་སོགས་ཀྱི་
སྐུ་བརྙན་ལི་མ་མང་པོ་དང༌། འཁོར་ལོ་དང་རི་དྭགས་ཕོ་མོ་བཅས་ཕུལ་བར་
གང་འོས་ཀྱི་གནང་ཆ་བསྟབས། གསུམ་པའི་ཚེས་ལ་དགའ་ལྡན་ཁྲི་ཆེན་བྱང་
ཆུབ་ཆོས་འཕེལ་བའི་མཆོག་སྤྲུལ་བློ་བཟང་ཚུལ་ཁྲིམས་དང་ལ་ལྡན་འཁོར་བཅས་་
ཕེབས་བྱུང་བ་ལ་མཇལ་འཛོམ་གནང༌། མཆོག་སྤྲུལ་རིན་པོ་ཆེའི་ཐུགས་བཞེད་
ལྟར་འཇིགས་བྱེད་དང་བདེ་མཆོག་གི་རྗེས་གནང་། ཚེ་རྟ་ཟུང་འབྲེལ་གྱི་རྗེས་
གནང་། བྱང་གྲོལ་བཅས་དང༌། དངུལ་རྭའི་མོ་ཆུའི་རི་ཁྲོད་པ་སོགས་ལ་མཁའ་
སྤྱོད་མའི་བྱིན་རླབས། གཅོད་དབང་ནམ་མཁའ་སྒོ་འབྱེད། ཆོས་རྒྱལ་ཕྱི་སྒྲུབ་ཀྱི་
རྗེས་གནང་བཅས་སྩལ། ཁྲི་ཆེན་མཆོག་སྤྲུལ་རིན་པོ་ཆེ་དང་ཁོང་རྣམ་གཉིས་
ཀྱིས་མཚན་ཉིད་གྲྭ་ཚང་གི་འཛིན་གྲྭ་སོ་སོར་རིགས་ལུང་གི་རྩོད་རྒྱུགས་བཞེས་་་་
ནས་བསྡུས་ཆེན་འཛིན་གྲྭ་ཆ་གཉིས་སུ་ཕྱེ་ཞིང་། དཔེ་ཆ་བ་དྲག་ཤོས་རྣམས་
121



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟེངས་བསྟོད་ཀྱི་བཀའ་དང༌། དཔེ་ཆ་མི་ལྟ་མཁན་རྣམས་ལ་བླ་མ་དགེ་བསྐོས་
ནས་ཚར་གཅོད་ནན་ཏན་བྱེད་འཇུག་པ་དང༌། རྒྱུད་པར་འདོན་ཆའི་སྐོར་དང་། །
ཐིག་དབྱངས་ཀྱི་རྒྱུགས་བཞེས་ནས་དེ་དག་ལ་དག་ཐེར་གྱི་གསུང་བཀོད་དང་།
གྲྭ་བ་བརྒྱ་དང་བདུན་ཀྱི་གྲངས་བཅད་ཀྱི་ཡི་གེ་གསར་འཇོག་མཛད། དགའ་
ལྡན་ཁྲི་སྤྲུལ་རིན་པོ་ཆེ་འདི་བ་དབུས་ལྗོངས་སུ་བཞུགས་དུས་ཐོར་གོད་ཡེ་ཤེས་་་་
ཟེར་བའི་རྫུན་པོ་ཆེ་ཞིག་གིས་མདོ་སྨད་དུ་བྱོན་ན་རྒྱ་ཧོར་གྱི་ནོར་རྫས་ཡོ་བྱད་་་་
མང་པོ་བསྒྲིགས་ཏེ་འབུལ་རྒྱུའི་དབུ་བསྐོར་ཞུས་པར་བརྟེན་ཞམ་རིང་མི་ཉུང་་་་་་་
ཙམ་དང་བཅས་འདི་ཕྱོགས་སུ་ཕེབས་བྱུང་བ་ཕ་རོལ་པའི་རྫུན་ཁུངས་རིམ་་་་་་་
བཞིན་བརྟོལ་བས་ཅི་དྲག་ལ་ཐུག་པའི་ཚེ། རྗེ་ཉིད་ནས་ཟླ་ཤས་བླ་བྲང་དུ་ཆ་
རྐྱེན་སྦྱར་ཐོག་འདོད་ཆོས་གང་མང་སྩལ་ཞིང་། སྐུ་བརྙན་ལི་མ་འགའ་དང་།
གཡང་ཏིའི་སྡེར་ཆ། ཕོ་བྲང་གི་དཀར་ཡོལ་སོགས་མ་ཧཱ་ཙི་ནའི་ཡོ་བྱད་མང་པོ་
དང༌། ཉེར་མཁོའི་ཆ་རྐྱེན་གང་འོས་སྦྱར་ཏེ་འཕྲལ་ཕུགས་ཀྱི་གསུང་བཀོད་དང་
བཅས་སླར་དབུས་སུ་རྫོང་སྟེ་མཛད། ཉི་ཤུ་སྐོར་ལ་གཙོས་ཕྱོགས་སུ་ཆིབས་
བསྒྱུར་མཛད། སྒར་གྲོང་སོ་སོས་ཆིབས་བསུ་དང་། གྲྭ་ཚང་གིས་སེར་སྦྲེངས་
བཅས་གཙོས་བླ་བྲང་དུ་ཕེབས་ཏེ་བདུན་གཅིག་གི་རིང་སྐུ་མཚམས་དམ་པོར་་་་་
བཅད་པ་ཡང་སྲིད་ཐག་གཅོད་ཀྱི་རྐྱེན་སེལ་དུ་དགོངས་པར་མངོན། བླ་གྲྭ་སེར་
སྐྱ་སུམ་སྟོང་བརྒལ་བ་ཙམ་ལ་རྡོ་རྗེ་འཇིགས་བྱེད་ལྷ་བཅུ་གསུམ་མའི་དབང་སྟ་་་་་
གོན་དང་བཅས་པ། གདུགས་དཀར་དང་། དཔལ་མོ་ལུགས་ཀྱི་ཐུགས་རྗེ་ཆེན་
པོའི་དབང་། ཚེ་དབང་སོགས་དང་། དེ་གའི་བླ་གྲྭ་རྣམས་ལ་འཇིགས་བྱེད་ཞལ་
ཕྱག་ཡོངས་རྫོགས་དང༌། སེང་ལྡེང་ནགས་སྒྲོལ། དབྱངས་ཅན་མ། གུར་རྡོ་རྗེ་
དྲག་རྫོང་མ་རྣམས་ཀྱི་རྗེས་གནང་སོགས་ཟབ་ཆོས་མང་པོ་སྩལ། གཙོས་གསེར་
ཁྲི་རིན་པོ་ཆེའི་ཡང་སྲིད་ཀྱི་དོགས་གནས་བྱིས་ཆུང་འགའི་ཁྲོད་ནས་བླ་རི་མགུལ་་
122



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དུ་འཁྲུངས་པ་དེ་ངོ་མཐོ་བའི་གསལ་ཆ་གནང་བ་ལ་སྤྱི་སྒེར་ཐམས་ཅད་ནས་་་་་
དགའ་སྤྲོའི་སྟོན་མོ་གཟབ། གཙོས་དང་རྡོ་དཀར་གྱི་གྱོད་དོན་ལ་ཕན་ཚུན་གྱི་མི་
རྩ་དྲག་ཤོས་རྣམས་སྐུ་དྲུང་དུ་བོས་ཏེ་གསུང་ནན་སྩལ་ཞིང་འགྱངས་མིན་སྐུ་ཚབ་་
མངགས་ཏེ་འདུམ་པར་མཛད། ཚོགས་སུ་མང་ཇ་ཉིན་འཁྱོངས་དང་འགྱེད་
ཐེབས་སུ་རྟ་ནོར་བཅུ་ལྷག་ཕུལ། ཙ་ཡུ་དགོན་དུ་གདན་དྲངས་པ་ལྟར་ཕེབས། །
གྲྭ་མང་ལ་རྟ་མགྲིན་ཡང་གསང་གི་དབང་དང་། བཀའ་སྡོད་ཚོའི་སྲོག་གཏད་
བཅས་སྩལ། རྫིས་ཚང་དང་ཆོས་འཁོར་གྱི་གྱོད་སྔར་སྐུ་ཚབ་ཆེད་མངགས་ཀྱིས་
བསྡུམ་ཟིན་ཀྱང་ཡར་ལམ་སྡེ་སོ་སོར་གྱོད་དབང་སོགས་སྐལ་བ་དང་འཚམས་་་་་་
པའི་ཆོས་སྦྱིན་སྤེལ་ནས་ཆིབས་བསུ་སེར་སྦྲེངས་དང་བཅས་གདན་སར་བྱོན།
རིགས་བརྒྱའི་བྱེད་པོ་སྨད་སོག་ནོར་བུ་སྤྲུལ་སྐུ་གདན་དྲངས་ཏེ་བཀྲས་ལྷུན་་་་་་་
སྔགས་གྲྭའི་འདོན་ཆའི་སྐོར་པོད་གཉིས་ཀྱི་ལུང་དང་། ཚོམ་བུ་དམར་ཁྲིད། དྲིལ་
བུ་ལྷ་ལྔ་དང་ལུས་དཀྱིལ་གྱི་ཆོ་ག་སོགས་གསན། དོན་གཉེར་ཅན་མང་པོའི་
འདུན་པ་བཞིན་ལྔ་བའི་ཡར་ཚེས་ནས་ཚོགས་ཆེན་འདུ་ཁང་དུ་གྲྭ་ཚང་གཉིས་ཀྱི་་
ཚོགས་ཡོངས་ལ་ཆོས་ཕུང་བརྒྱད་ཁྲི་བཞི་སྟོང་གི་ཟབ་གནད་མཐའ་དག་ལམ་གྱི་་་
ལུས་གཅིག་ཏུ་དྲིལ་བ། ཤིང་རྟ་ཆེན་པོ་གཉིས་སོགས་མཁས་པའི་སྐྱེ་བོ་རྣམས་ཀྱི་
བཞེད་སྲོལ། མཉམ་མེད་ཇོ་བོ་ཆེན་པོ་དང་། འཇམ་མགོན་རྒྱལ་བ་གཉིས་པའི་
ཐུགས་བཅུད་ཟབ་མོ་བྱང་ཆུབ་ལམ་རིམ་ཆེན་མོའི་བཤད་ལུང་དཀའ་གནས་སོ་་་་
སོར་ལུང་རིགས་ཀྱི་སྤྲོས་པ་འབྱམས་ཀླས་པའི་སྒྲོ་འདོགས་ཆོད་ངེས་དང་།
གནད་དོན་རྣམས་རང་སེམས་གདུལ་སླད་རྒྱུད་སྟེང་དུ་བསྐོར་ནས་མྱོང་བ་འདོན་
ཚུལ་བླ་མའི་གསུང་འགྲོས་བཞིན་ཞིབ་པར་སྩལ་བས་ལམ་གྱི་ལུས་ཡོངས་སུ་་་་་་
རྫོགས་པའི་ངོ་བོ་གོ་རིམ་གྲངས་ངེས་རྣམས་ལ་གཏིང་ཚུགས་པའི་གོ་བ་ཆགས་པ་
མང་ཙམ་དང༌། ཚེ་འདིའི་འཁྲི་བ་བཅད་ནས་དགེ་སྦྱོར་ཁོ་ནར་གཞོལ་བའང་
123



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འགའ་ཞིག་བྱུང་། མཇུག་ཏུ་བླ་མའི་ཕྱག་བཞེས་བཞིན་སེམས་བསྐྱེད་མཆོད་
པའང་རྒྱས་པར་མཛད་ཅིང་འདུས་པའི་རྩ་རྒྱུད་ལེའུ་བཅུ་གསུམ་པའི་མཚམས་་་་
སྦྱར་བར་དང་། བདེ་མཆོག་རྩ་རྒྱུད་ལེའུ་དང་པོ་སོགས་ཀྱི་ལུང་འགའ་ཞིག་ཀྱང་
སྩལ། ཉུང་བསྡུས་ལ་མཁའ་སྤྱོད་མའི་བྱིན་རླབས་སྩལ། སྔར་བཀའ་གྲོས་མཛད་
པ་བཞིན་དབུས་འགྱུར་ཆོས་ཀྱི་གདན་ས་ཆེན་པོ་རྣམས་སུ་བསོད་ནམས་རླབས་་་
ཆེན་སྤེལ་བའི་ཕྱིར་གཏོང་ཐེབས་སུ་དངུལ་རྡོ་ཚད་བརྒྱ་དང་ཉི་ཤུ་རྩ་གཉིས། རྟ་
ཆེན་དྲུག་ཅུ། ཏཱ་བུ་ཡུག་སུམ་བརྒྱ། ཡང་ཏཱ་ཡུག་བརྒྱ། མན་ཅན་ཡུག་སྟོང་སོགས་
དངོས་རྫས་གཏོས་ཆེ་བ་དང་བཅས་སྐུ་ཚབ་ཚུལ་ལུང་བླ་མར་གྲགས་པ་བློ་བཟང་
རབ་རྒྱས་དང་། གཉེར་བ་ཕུན་ཚོགས་ངོ་གཡོག་རྣམས་དྲུག་པའི་ཚེས་བཞིའི་
ཉིན་རྫོང་སྟེ་མཛད། བསེ་སྤྲུལ་བློ་བཟང་བཀྲ་ཤིས་རབ་རྒྱས་པའི་རྣམ་ཐར་
བཀའ་རྩོམ་གྱི་མཇུག་ཉིན་འདིར་གྲུབ་པ་གནང་། ཚོགས་ཆེན་འདུ་ཁང་སྟེང་གི་
གཟིམས་ཆུང་དུ་བཞུགས་ཏེ་ཚོགས་འདོན་དང་རྩོད་པ་ལ་གཟིགས་རྟོག་ཞིབ་པར་
གནང་ཞིང་ཚུལ་མིན་ལས་བཟློག་པའི་བསླབ་སྟོན་མཛད། རྒྱུད་པའི་བཅའ་ཡིག་
སྔ་མ་ལས་ཅུང་ཟད་བསྡུས་ཏེ་གསར་བ་བཀའ་རྩོམ་གནང་། བླ་བྲང་ཆེན་མོའི་
གཟིམས་ཆུང་ཚོམས་ཆེན་སོགས་གསར་བཞེངས་བྱས་པ་གྲུབ་མ་ཁད་ཡིན་གཤིས་
ཚོམས་ཆེན་དུ་རྨོག་རུའི་རྒྱུད་གྲྭ་བ་རྣམས་ལ་གསང་འདུས་འཕགས་ལུགས་དང༌།
བདེ་མཆོག་ལཱུ་ཨི་བའི་དབང་སྩལ། ཉིད་ཀྱི་སྐུ་བཅར་རྒྱུད་པའི་ཁྲི་ཟུར་བརྩོན་
འགྲུས་ཚང་གཤེགས་པར་དགུང་ཞག་གི་གསུང་བཀོད་དང་། ཐུགས་སྨོན་གྱི་
མཚམས་སྦྱོར་གནད་སྨིན་མཛད། དགུན་བཅད་རྒྱ་དམ་པོར་བཞུགས། །
ལྕགས་འབྲུག( སྤྱི་ལོ ༡༨ ༨ ༠) ལོ་གསར་གྱི་སྤྲོ་སྟོན་དང་སྨོན་ལམ་གྱི་ཚོགས་་
དབུར་བྱོན་པ་སྔར་རྒྱུན་ལྟར་དང་། ཟླ་མཇུག་ཁྱོ་ཁོ་ཁག་གསུམ་གྱི་སྦྱིན་བདག་
འགའ་དང་། ཐང་ལུང་འགོ་བ་རྡོ་ཚེ་ཤི་བའི་སར་གདན་དྲངས་པ་བཞིན་ཕེབས་
124



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཏེ་གཤིན་པོ་རྣམས་སྐྱེ་གནས་དམན་པ་ལས་སྒྲོལ་བའི་ཆོས་སྦྱིན་སྤེལ་ནས་སླར་་་་་་
གདན་སར་བབས། དོན་གཉེར་བ་ཉུང་བསྡུས་ལ་ཐུགས་རྗེ་ཆེན་པོའི་དབང་སྩལ།
རྨོག་རུ་རྡོ་རྗེ་འཆང་ནས་རྗེ་ཉིད་ཀྱི་ཞབས་བརྟན་དུ་ཞག་བདུན་གྱི་རིང་ཁྲོས་ནག་
གི་སྒྲུབ་པ་མཛད། ཁོང་དང་དོན་གཉེར་བ་འགའ་ཞིག་བཅས་ལ་རྫོང་ཆུང་ཚེ་
དབང་སྩལ། དམུ་དགེའི་དགོན་དུ་ཕ་མཐའ་སྤྲུལ་སྐུ་དཀོན་མཆོག་བསྟན་འཛིན་
ཕུན་ཚོགས་དགོངས་པ་གཞན་དུ་གཏད་པར་གདན་འདྲེན་དུ་འོངས་པ་ལ་གང་་་་
ཅིའི་བཀོད་ཁྱབ་དང་། ཡང་སྤྲུལ་མྱུར་འབྱོན་གྱི་སྨོན་ཚིག་ལྗགས་རྩོམ་བཀའ་
དྲིན་བསྐྱངས། གདན་སའི་ལྷ་ཁང་སོ་སོར་མཆོད་མཇལ་དུ་ཕེབས་ཏེ། རྟེན་
རྣམས་ལ་སྙན་ཤལ་འབུལ་བ་དང་། བེ་ཧར་ལྕོག་ཏུ་སྙན་ཤལ་ཁ་དོག་སྣ་ལྔ་ཞི་
རྒྱས་དབང་དྲག་གི་འཕྲིན་བཅོལ་གསར་རྩོམ་གྱི་ཞལ་བྱང་ཅན་ཕུལ། གྲྭ་མང་ལ་
རྒྱུད་གྲྭའི་འདོན་ཆའི་སྐོར་དང་། རྒྱན་འཇུག་མཛོད་རྩ་ཉིད་ཀྱི་བཀའ་རྩོམ་ཁ་
ཤས་ཀྱི་ལུང་སོགས་སྩལ། མི་ཏྲའི་དཀྱིལ་ཐང་རྣམས་གསར་བཞེངས་མཛད་པ་
འདི་དུས་གྲུབ། ། རྩེ་དབུས་ཀྱི་བླ་གྲྭ་འགར་གཟིགས་སྣང་རྒྱ་ཅན་གྲས་བཀའ་
བརྒྱད་དང༌། གུང་དྲུག་མེ་རླུང་འཁྱིལ་བའི་དབང༌། གཅོད་དབང་ནམ་མཁའ་སྒོ་
འབྱེད། ཁྱུང་ནག་གི་རྗེས་གནང་། མེ་འཁྱིལ་ལས་བྱུང༌། གཅོད་སྟན་ཐོག་གཅིག་
མ། ཚེ་མདོ་བཅས་ཀྱི་ལུང་སོགས་སྩལ། ལུང་དང་རྟོགས་པའི་ཡོན་ཏན་ཀྱི་བདག་
ཉིད་ཁ་ཤི་ཚང་སོགས་ཉུང་བསྡུས་ལ་ཚང ས་པ། དམ་ཅན། ཉི་མ་མདུང་གང་
རྣམས་ཀྱི་རྗེས་གནང་དང་། དོན་གཉེར་ཅན་མང་པོར་དཔལ་མོ་ལུགས་ཀྱི་
ཐུགས་རྗེ་ཆེན་པོའི་དབང་སྩལ། ལྔ་བའི་ནང་སྤྲོ་སངས་ལྟ་བུའི་ཆེད་རྨ་ཆུ་ཁར་
ཕེབས་ནས་གུར་སྒར་དུ་བཞུགས། སྔར་མི་སྣ་མངགས་པ་རྣམས་སྟོན་མཇུག་
དབུས་ལྗོངས་སུ་འབྱོར་ཏེ། ༧ སྐྱབས་མགོན་རྒྱལ་དབང་ཐམས་ཅད་མཁྱེན་
གཟིགས་ངག་དབང་བློ་བཟང་ཐུབ་བསྟན་རྒྱ་མཚོ་དཔལ་བཟང་པོར་མཇལ་དར་
125



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ནང་མཛོད་མཎྜལ་སྐུ་གསུང་ཐུགས་རྟེན། གསོལ་ཇ་བཞེས་འབྲས་ཐོག་དངུལ་རྟ་
རྨིག་མ་གཉིས་དང་། རྟ་ཆེན་བདུན། སྲིད་སྐྱོང་རྟ་ཚག་རྗེ་དྲུང་སྤྲུལ་སྐུ་རིན་པོ་
ཆེར། ནང་མཛོད། མཎྜལ་སྐུ་གསུང་ཐུགས་རྟེན། དངུལ་རྡོ་ཚད། རྟ་ཆེན་གསུམ།
འབྲས་སྤུངས་ཚོགས་ཆེན་ལ་སྣ་ལྔའི་མཆོད་པ་བརྒྱ་ཚར་དང་། མང་ཇ་དགེ་
འདུན་ཞལ་གྲངས་བདུན་སྟོང་ཚིག་བརྒྱ་དྲུག་ཅུ་སྐོར་ལ་དངུལ་ཊཾ་རེའི་འགྱེད་་་་་
ཕུལ་བར་ཊཾ་སྲང་ཆིག་སྟོང་དོན་ལྔ་ལྷག་ཙམ་སོང་ཞིང་། སྐྱབས་རྟེན་སྤྱི་འབུལ་
བཅས། བློ་གླིང་གྲྭ་ཚང་དུ། བརྒྱ་མཆོད་གཉིས་དང་། གྲྭ་ཇ། དགེ་འདུན་བཞི་
སྟོང་སུམ་བརྒྱ་བརྒྱད་ཅུ་སྐོར་ལ་དངུལ་ཊ་རེ་དང་ཕྱེད་བརྒྱད་རེའི་འགྱེད་ཕུལ་་་་
བར་ཊཾ་སྲང་དགུ་བརྒྱ་དང་། གྱ་དྲུག་ཙམ་སོང་ཞིང་སྤྱི་འབུལ་སོགས་དཔེ་འགྲེ།
རོང་བོའི་ཁང་ཚན་ལ་ཇ་ཐུག་བཅུ་གཉིས་དང་བརྒྱ་མཆོད། དགེ་འདུན་རེར་
དངུལ་ཊཾ ་བཞི་རེ་དང༌། བསོད་བཏགས་རེའི་འགྱེད་ཕུལ་བར་ཊཾ་སྲང་ཉིས་བརྒྱ་
ལྔ་བཅུ་སོང་། སེ་ར་ཚོགས་ཆེན་དུ་བརྒྱ་མཆོད་གཅིག་དང་། མང་ཇ། དངུལ་ཊཾ་
རེའི་འགྱེད་དང༌། སྤྱི་འབུལ། རོང་བོ་ཁང་ཚན་ལ་འགྱེད་འཕར་མ་བཅས་
བསྡོམས་པས་ཊཾ་སྲང་བདུན་བརྒྱ་ཉེར་བརྒྱད་ཙམ་དང༌། དགའ་ལྡན་ཚོགས་ཆེན་
དང༌། གསེར་གདུང་ཆེན་མོའི་མདུན་དུ་བརྒྱ་མཆོད་གསུམ། དངུལ་ཊ་རེའི་
འགྱེད། སྤྱི་འབུལ། ཁང་ཚན་ལ་འགྱེད་འཕར་བཅས་ཊཾ་སྲང་བཞི་བརྒྱ་དང་ང་
བརྒྱུད་སྐོར་སོང་། ཀུན་གཟིགས་པཎ་ཆེན་མཆོག་སྤྲུལ་བློ་བཟང་དཔལ་ལྡན་ཆོས་
གྲགས་དཔལ་བཟང་པོར་ནང་མཛོད་དང༌། མཎྜལ་རྟེན་གསུམ་གསོལ་ཇ།
བཞེས་འབྲས་ཐོག་དངུལ་རྟ་རྨིག་མ་གཉིས། དངུལ་སྒ་ཚ་གསེར་མ་སྤུས་དག རྟ་
ཆེན་བདུན། བཀྲ་ཤིས་ལྷུན་པོའི་ཚོགས་ཆེན་དུ་བརྒྱ་མཆོད་གཅིག་དང་མང་ཇ།
ཚོགས་པར་དངུལ་ཊཾ་རེའི་འགྱེད། སྤྱི་འབུལ་སོགས་བསྡོམས་པར་ཊཾ་སྲང་ལྔ་བརྒྱ་
དང་ང་གཅིག་ཙམ་སོང་།
126



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྕགས་འབྲུག( སྤྱི་ལོ ༡༨ ༨༠） སྨོན་ལམ་ཆེན་མོར་མང་ཇ་གཅིག་དང་།
དགེ་འདུན་ཞལ་གྲངས་ཉི་ཁྲི་བཞི་སྟོང་ཉིས་བརྒྱ་ལྷག་ཙམ་ལ་དངུལ་ཕྱེད་བརྒྱད་་་
རེའི་འགྱེད་ཕུལ་བ་བསྡོམས་པར་ཊཾ་སྲང་ཉིས་སྟོང་ཆིག་བརྒྱ་ལྔ་བཅུ་སྐོར་སོང་།
གཞན་རྭ་སྒྲེང་། ཕུར་བུ་ལྕོག རོང་བྱམས་ཆེན། ཆོས་འཁོར་ཡང་རྩེ། བསམ་
ཡས་སོགས་སྔོན་གྱི་གདན་ས་གྲགས་ཅན་རྣམས་སུ་མང་འགྱེད་དང་། ལྷ་ལྡན་ཇོ་
བོ་རིན་པོ་ཆེ་སོགས་རྟེན་གཙོ་ཁག་གི་ཞལ་གསེར། ཇོ་མདུན་དུ་སྟོང་མཆོད་
གཅིག་དང་། བརྒྱ་མཆོད་གསུམ་ཕུལ་བ་དང༌། གཞན་ཁྲ་འབྲུག རྟག་སྤྱན་
འབུམ་པ། ཡུམ་བུ་བླ་སྒང༌། རས་ཆུང་ཕུག ཡར་ཀླུང་ཤེལ་བྲག མཆིམས་ཕུ་
སོགས་གནས་ཆེན་རྣམས་སུ་མཆོད་འབུལ། དགའ་ལྡན་ཁྲི་རིན་པོ་ཆེ། བློ་གླིང་
དཔོན་སློབ། རྒྱུད་སྟོད་སྨད་ཀྱི་མཁན་པོ། བསྟན་གླིང་སྤྲུལ་སྐུ། བྱམས་པ་རིན་པོ་
ཆེའི་སྤྲུལ་སྐུ་སོགས་བླ་སྤྲུལ་དུ་མར་དངོས་འབུལ་དང༌། ཞལ་འདེབས། གནས་
ཆུང་སོགས་ཆོས་སྐྱོང་ཁག་ལ་ལྷ་ཆོས་དང་། ལུང་ཞུའི་རྟེན་སོགས་བསྡོམས་པར་
དངུལ་རྟ་རྨིག་མ་བརྒྱ་དང་བཅོ་ལྔ་ལྷག་དང༌། གོང་གསལ་རྟ་དང་རས་ཆེ་ཆུང་
ཕལ་ཆེར་གྱིས་མཚོན་དངོས་རྫས་གཏོས་ཆེ་བ་སོང་འདུག་སྟེ། སྦྱིན་བདག་རྣམས་
ཀྱིས་དད་པས་ཕུལ་བའི་དངོས་པོ་རྣམས་ཆུད་མ་གཟན་པར་བསོད་ནམས་ཀྱི་་་་་
ཞིང་སར་ལེགས་ཚོགས་ཀྱི་མྱུ་གུ་ཟད་མི་ཤེས་པ་འཁྲུངས་པའི་ས་བོན་དུ་བཏབ་
པའི་རྣམ་པར་ཐར་བའོ། །སྐུ་ཚབ་ངོ་གཡོག་རྣམས་ཀྱང་ཉེ་ཞོ་མེད་པར་འདི་དུས་
སྐུ་དྲུང་དུ་འབྱོར་ཏེ། རྒྱལ་བ་ཡབ་སྲས་སྐུ་ཕྲེང་རིམ་བྱོན་གྱི་ན་བཟའ་སོགས་བྱིན་
རྟེན་དང་གནས་ཆུང་ནས་བརྟགས་ལན་དང༌། བཙན་མདུང་བསྐུར་གནང་
བཅས་ཕུལ་བར་དགྱེས་ཉམས་དང་། བཀའ་འདྲི་མང་ཙམ་མཛད། གཟའ་རུའི་
དཔོན་ཚང་དུ་རིམ་གྲོ་འགའ་ཞིག་གནང་། དེ་འཕྲལ་དཔོན་ཚང་གི་སྦྲའི་སྟེང་དུ་
གནམ་ལྕགས་བབས་ཀྱང་ནང་དུ་ཁྱི་རྒན་ཞིག་བསད་པ་མ་གཏོགས་གཞན་མི་་་་་
127



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཕྱུགས་གང་ལ་ཡང་སྐྱོན་མ་བྱུང་། ཨ་སྐྱིད་སོགས་སུ་འདོད་ཆོས་འགའ་ཞིག་སྩལ་
ཏེ་གདན་སར་བྱོན། བརྒྱད་པའི་ནང་རྔ་ཡུལ་དུ་ཆིབས་བསྒྱུར་མཛད་པའི་ལམ་
བར་རིགས་བརྒྱའི་ཁྱབ་བདག་ཁུ་ཞང་རིན་པོ་ཆེ་དང་མཇལ་འཛོམ་ཐོག་གསོལ་་་
སྟོན་དང་གང་ཅིའི་གསུང་གླེང་དམར། ཆིབས་བསུ་སེར་སྦྲེངས་དང་བཅས་
དགོན་གསར་དགེ་ལྡན་ལེགས་བཤད་གླིང་དུ་ཕེབས། དམེ་རྒྱལ་བློན་རྣམས་ནས་
གསོལ་བ་བཏབ་པ་བཞིན་དགོན་པའི་བླ་གྲྭ་རྣམས་ཀྱིས་གཙོས་སེར་སྐྱ་ཉིས་སྟོང་་་
ལྷག་ཙམ་ལ་དགུ་བའི་དུས་ཆེན་ཉིན་སྟ་གོན་མཛད་དེ་རྗེ་བཙུན་རྡོ་རྗེ་རྣལ་འབྱོར་
མས་བསྐུལ་བ་བཞིན་པཎྜི་ཊ་ཆེན་པོ་འཇིགས་མེད་འབྱུང་གནས་ཀྱིས་རྒྱུད་སྡེ་་་་་
བཞིའི་དཀྱིལ་འཁོར་གྱི་འཁོར་ལོ་དུ་མའི་སྨིན་བྱེད་ཕྱོགས་བསྡེབས་སུ་བཀོད་པ་་་་
རྡོ་རྗེ་ཕྲེང་བ་དང་ཀྲྀ་ཡ་སྦྲགས་པའི་དབང་རྣམས་སྨིན་རྒྱས་སུ་སྩལ་བར་དངོས་་་
འབུལ་དཔང་མཐོ་བ་བསྟར། ཉུང་བསྡུས་ལ་བླ་མ་མཆོད་པའི་ཁྲིད་དང༌། ཕུར་
བུའི་བྱིན་རླབས་སྩལ། བཀའ་ཆོས་འདིའི་སྐབས་ཕྱི་དྲོ་རྣམས་སུ་མཚན་ཉིད་སྒར་
ནས་བྱོན་པའི་དགེ་བཤེས་འགའ་ཞིག་སོགས་ཡས་མས་ཀྱི་སློབ་གཉེར་བ་གང་་་་་
ཡོད་དང་འདི་གའི་སློབ་གཉེར་བ་རྣམས་ལ་དབུ་ཕར་བློ་རྟགས་སོགས་ལས་་་་་་་
བརྩམས་པའི་ལུང་རིགས་ཀྱི་བགྲོ་གླེང་རྒྱུན་རིང་བྱེད་དུ་འཇུག་པ་གནང་ཞིང་། །
སྐབས་སྐབས་སུ་རྗེ་ཉིད་ནས་གཟིགས་ཏེ་སྤྲོ་བ་བསྐྱེད་པའི་བཀའ་དང་བསླབ་་་་་་
སྟོན་གང་འོས་སྩལ། ཚོགས་སུ་མང་ཇ་ཉིན་འཁྱོངས་ཐོག་འགྱེད་ཐེབས་སུ་རྟ་
ནོར་བཅུ་ལྷག་བསྟབས། བསུ་བའི་སེར་སྐྱ་རྣམས་ལ་རྟ་མགྲིན་ཡང་གསང་གི་
དབང་བཀའ་སྡོད་སྲོག་གཏད་བཅས་དང་། གཉན་རྩེ་དགོན་དུ་རིགས་གསུམ་སྤྱི་
སྒྲུབ་ཀྱི་རྗེས་གནང་། དམེ་སྐོར་གྱི་དད་ལྡན་འགར་ཚངས་པའི་སྲོག་གཏད་
སོགས་སྩལ། དམེ་དཔོན་ཚང་དུ་གདན་དྲངས་པར་འདོད་བསྟན་གྱི་རིམ་གྲོ་
མཛད། དམེ་སྲིབ་ཚོ་བའི་ལ་བཙས་ཀྱི་སར་གཟིགས། སྒར་བཏེགས་ཏེ་ཆིབས་
128



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསུ་སེར་སྦྲེངས་དང་བཅས་མ་དགོན་དུ་ཕེབས། མགོན་པོ་གུར་ཞལ་ཀྱི་མདུན་
དུ་མཆོད་འབུལ་མཛད། གདན་སར་ཞུགས་སྐྱོན་ལ་དོགས་འཛེམ་གལ་ཆེ་ཚུལ་
དང་། རིམ་གྲོ་གང་དགོས་ཀྱི་གསུང་ཤོག་བསྐུར་གནང་མཛད། སྔར་རྔ་ཁོག་ཏུ་
བཞུགས་སྐབས་མཚན་རྨིས་ངན་པ་འགའ་ཞིག་བྱུང་བ་ཅིའི་ལྟས་ཡིན་ཞེས་ཐེ་་་་་
ཚོམ་གྱི་ཚུལ་མཛད་པའི་ཚེ། ཁུ་ཞང་རྡོ་རྗེ་འཆང་ཆེན་པོ་དགོངས་པ་གཞན་དུ་
གཏད་པའི་གནས་ཚུལ་ཞུ་མི་འབྱོར་བས་དེ་གའི་ལྟས་སུ་དགོངས། རྗེ་ཉིད་ཀྱི་
བཀའ་བཞིན་བླ་བྲང་ནས་ཆ་རྐྱེན་སྦྱར་ཏེ་ཁྱབ་བདག་འཁོར་ལོའི་མགོན་པོ་དེ་་་་་
ཉིད་ཀྱི་དགོངས་རྫོགས་རྒྱ་ཆེར་བསྒྲུབས། རྗེ་གོང་མ་བསྟན་པ་རིན་ཆེན་གྱིས་ཇོ་
ནང་བའི་བྱད་བཟློག་ཏུ་བཙུགས་པར་གྲགས་པའི་དགུ་གཏོར་ལ་བཀོད་ཁྱབ་དང་
དོ་དམ་མཛད། དགུན་དུས་མཚམས་ཀྱི་བཅད་རྒྱ་དམ་པོར་བཞུགས། སྔར་རྔ་
དགོན་དུ་བཞུགས་སྐབས་ཨ་སྐྱོང་དཔོན་ཆུང་དུ་གྲགས་པའི་གཞི་བདག་དེ་ཁོག་་་་
ཞུགས་ཀྱིས་དགུན་ཟླ་འབྲིང་བོའི་ནང་ཁོ་རང་འཆི་ངེས་ཡིན་པས་ཐུགས་དམ་་་་་
སྐྱབས་འཇུག་གལ་ཆེ་ཚུལ་ཞུས་པ་ལྟར་གཤིན་པོའི་སྦྱངས་ཆོག་འཕོ་བ་སོགས་་་་་
གནང་། མི་མིན་གྱིས་བརླམས་པ་རྣམས་ལ་ལབ་གླེང་མང་ཡང་དོན་ལ་གནས་པ་
ཉིན་སྐར་གྱི་དཔེར་སོང་བས་ཁ་ཚོན་ཆོད་པ་དཀའ་འོ། །
ལྕགས་སྦྲུལ( སྤྱི་ལོ ༡༨ ༨ ༡) ལོ་གསར་གྱི་དགྱེས་སྟོན་དཀྱུས་ལྟར་དང༌། མ་
དགོན་སྨོན་ལམ་གྱི་ཚོགས་དབུར་ཕེབས་ནས་ཡོན་ཏན་གཞིར་གྱུར་མའི་སྟེང་ནས་
ལམ་ཡོངས་རྫོགས་ཀྱི་གནད་འདྲིལ་བའི་ལྗགས་བཤད་བཀའ་དྲིན་བསྐྱངས།
སྨོན་ལམ་གྲོལ་བསྟུན་ཀཱ་ལ་རིའི་རི་ཁྲོད་དུ་ཕེབས་ཏེ་སྐུ་མཚམས་མཛད། འདི་
དུས་དགུང་ལྟར་ལུས་སྦྱིན་ཆག་མེད་མཛད་ཅིང་མཚམས་ཀྱི་མཇུག་ཏུ་སྦྱིན་སྲེག་་་་
ཚོགས་འཁོར་ཀླུ་གཏོར་སོགས་མཛད། རི་ཁྲོད་ཀྱི་གཡས་ངོས་སུ་ཆུ་མིག་ཅིག་
ཡོད་པ་ཁོང་ཕེབས་རེས་ཀྱིས་ཆུ་ཇེ་མང་དུ་འགྲོ་བ་ཞིག་ཡིན་སྟབས། ཞལ་ནས།
129



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འདི་སྙིང་རྗེ། དཀར་ཕྱོགས་ལ་ཤིན་ཏུ་དགའ་བ་ཞིག་རེད་མོད་གསུངས། གཉིས་
པའི་ཡར་ཚེས་ལ་ཆིབས་བསུ་སེར་སྦྲེངས་དང་བཅས་ཚོ་བདུན་དགོན་དུ་ཕེབས།
སྨོན་ལམ་གྱི་ཚོགས་དབུར་གསུང་ཆོས་གནང་ཞིང་། གསོ་སྦྱོང་གི་མགོན་དུའང་
བྱོན། གྲྭ་མང་ལ་བླ་མ་མཆོད་པའི་ཁྲིད་དང་རྗེས་གནང་འགའ་ཞིག་སྩལ། སྔར་
རྡོ་རྗེ་འཇིགས་བྱེད་ཆེན་པོའི་སྒྲུབ་མཆོད་འཛུགས་དགོས་ཀྱི་ཞལ་བཀོད་གནང་བ་
སྨད་རྒྱུད་ལྟར་བཙུགས་ཟིན་པའི་དབྱངས་རྒྱུག་བཞེས། གཏོང་ཐེབས་སུ་དངུལ་
རྡོ་ཚད་གཅིག་སོགས་གནང་སྦྱིན་སྩལ། ཏཱ་རོ་འཇམ་དབྱངས་གྱིས་གདན་དྲངས་
པ་ལྟར་མཁར་དགུར་ཕེབས་ནས་ཞག་ཤས་བཞུགས་རིང་རིམ་གྲོ་འགའ་ཞིག་་་་་་
གནང་ཞིང་ཏཱ་རོ་འཁོར་བཅས་ལ་ཚེ་དབང་སྩལ། འདི་དུས་གདན་སར་འཇོག་
རྒྱུའི་སེངྒེའི་ཞལ་འབག་ཅིག་ཕུལ་བ་ལ་དེ་བཟང་གསུངས་ནས་དགྱེས་པའི་རྣམ་་་
པ་མཛད་ཅིང་། སྟག་ཚང་ལྷ་མོའི་གཟིམས་ཁང་གསར་བསྐྲུན་ལ་འདང་ངེས་ཀྱི་
གསེར་ཚོན་ཕུལ་བར། འདི་ཚོས་དགོས་མེད་ཀྱི་ཁང་བ་ཆེན་པོ་དེ་འདྲ་ཞིག་ཕུབ་
ཡོད་ཅེས་ཐུགས་སྣང་གཏན་མི་གནང་ཚུལ་མཁར་དགུའི་དཔོན་པོའི་ས་བོན་དུ་་་་
འབྱུང་བ་ཆེས་ངོ་མཚར་བའི་གནས་ཤིག་ཡིན་ཏེ། རྗེ་བླ་མ་འདི་ཉིད་རྒྱུན་པར་
རང་གི་ཡོན་ཏན་བྱུང་རྒྱལ་དུ་སྒྲོག་པར་བྱེད་པ་ཞིག་མིན་ཡང་ད་ལྟའི་དྲག་ཞན་་་་
ཕལ་མོ་ཆེ་མངོན་ཤེས་རྫུ་འཕྲུལ་ཙམ་ལས་འདི་འདྲ་ཡོན་ཏན་དུ་མི་བརྩི་སྟབས་་་་
ཡོན་ཏན་བསྒྲགས་པར་མི་འགྱུར་དགོངས་ནས་འདི་ལྟར་གསུངས་པ། ཇི་སྐད་དུ་
མངོན་པར་བྱུང་བའི་ཡལ་འདབ་ལས། ཡུལ་གྱི་ཚོགས་ཀྱི་འཁོར་བ་འདི་ན་བག་
མེད་རབ་ཏུ་དགའ་ལྡན་ཞིང་། །གདེངས་ཅན་གདེངས་ཀ་གསུམ་པ་ལག་པས་
དྲངས་ནས་མགོ་ལ་མཆེ་བ་བཀོད། །དྲག་པོའི་དུག་གི་འཁྲི་ཤིང་ཡལ་འདབ་གཡོ་
བའི་ཕྲེང་བས་མགྲིན་པ་བསྡམས། །སོལ་བ་འབར་བའི་ཚོགས་ཀྱིས་གང་བའི་
ངན་འགྲོའི་ལམ་དུ་འཇུག་པར་བྱེད། །ཅེས་དང་། གཞོན་ནུ་མ་བདུན་གྱི་རྟོགས་
130



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བརྗོད་ལས། འཇིག་རྟེན་གནས་པ་ཆུ་ནང་སོང་བའི་ཟླ་བའི་གཟུགས་བཞིན་གཡོ་
བར་མཐོང༌། །འདོད་པ་ཁྲོས་པའི་སྦྲུལ་གྱིས་ལུས་བསྐྱིལ་གདེངས་ཀའི་གྲིབ་མ་ལྟ་
བུར་མཐོང་། །འགྲོ་བ་འདི་དག་སྡུག་བསྔལ་མེ་ཡིས་ཀུན་ཏུ་འབར་བར་མཐོང་
བས་ན། །རྒྱལ་པོ་བདག་ཅག་ངེས་པར་འབྱུང་ལ་མངོན་དགའ་དུར་ཁྲོད་དག་ཏུ་
མཆི། །ཞེས་གསུངས་པ་ལྟར། ཟས་གོས་ཁང་ཁྱིམ་སོགས་སྲིད་འབྱོར་མཐའ་དག་
མནོག་ཆུང་ལ་ཉེན་ཆེ་བ་དུག་ཅན་སྦྲུལ་གྱི་གདེངས་ཀའི་གྲིབ་མ་ལྟར་གཟིགས་ཏེ་་
ཞེན་པ་གཏིང་ནས་ལོག་པའི་སྟོབས་ཀྱིས་སྲིད་པའི་ཕུན་ཚོགས་གང་ལ་ཡང་ཡིད་་་
སྨོན་སྐད་ཅིག་ཙམ་ཡང་མི་སྐྱེ་བ་འཕགས་ཆེན་དམ་པའི་རྣམ་ཐར་ཁོ་ནའོ། །ཏཱ་
རོ་འཇམ་དབྱངས་ཀྱིས་ཚོ་བདུན་དགོན་དུ་མཆོད་རྟེན་ཆེ་བ་ཞིག་བཞེངས་འདུན་
ཡོད་ཚུལ་ཞུས་པར། བྱང་ཆུབ་མཆོད་རྟེན་བཞེངས་ན་ལེགས་པའི་ལྗགས་བཀོད་
སྩལ། མཆོད་རྟེན་གྱི་ས་གནས་ས་མཁན་མང་པོས་བལྟས་ཡོད་ཀྱང་རྗེ་ཉིད་ནས་
ཞལ་བཀོད་བཀའ་དྲིན་སྐྱོང་དགོས་ཚུལ་ཞུས་པ་བཞིན་སླར་དགོན་དུ་ཕེབས་་་་་
སྐབས་ས་གནས་རྣམས་ལ་གཟིགས་རྟོག་གནང་། ཉིན་གཅིག་གློ་བུར་དུ་དགོན་
པའི་ཤར་ཕྱོགས་ཀྱི་ས་གནས་འདིར་ཕེབས་ནས་དཀར་གཏོར་དང་། དྲུག་ཅུ་བ་
སོགས་བསྔོས་ཤིང་མཆོག་རྩེའི་རྩིས་མཁན་གཡུང་དྲུང་རྒྱལ་ལ་ལྟོ་འཕྱེའི་ཐིག་་་་་་
འདེབས་སུ་འཇུག་པ་གནང༌། དངུལ་རྡོ་ཚད་གཅིག་སོགས་ཞལ་འདེབས་སུ་སྩལ།
མཆོད་རྟེན་བཞེངས་ས་འདི་དགོན་པའི་ཤར་ཕྱོགས་ལུང་གསུམ་གྱི་མདོ་ལྟ་བུ་་་་་་
ཡིན་ཞིང་ས་གཉན་ཆེ་བས་གང་བྱུང་གིས་འདིར་བཞེངས་མི་ཕོད་ཅེས་ས་མཁན་
སོགས་ཀྱིས་གླེང་ཞིང་། ཕྱིས་སུ་རྙིང་མའི་བླ་མ་དཔལ་ཡུལ་རྒྱ་སྤྲུལ་སོགས་ཀྱིས་
ཀྱང་དེ་བཞིན་གསུངས་ནས་ངོ་མཚར་ཤིན་ཏུ་ཆེ་བར་འཛིན་པ་གླེང་། སླར་མ་
དགོན་དུ་ཕེབས་ནས་གྲྭ་མང་ལ་གུར་ཞལ་ཆོས་རྒྱལ་བཅས་ཀྱི་རྗེས་གནང་སྩལ།
གོང་གསལ་དགུ་གཏོར་གྱི་ཐེབས་གསར་འཇོག་གནང་། སྤང་བཟང་དུ་བསངས་
131



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཏང་སྐབས་མགོན་པོ་སྐུ་མདོག་དམར་པོ་ཆེ་ཆུང་དུ་མའི་ཉམས་ཤར་ཚུལ་ཟུར་་་
ཙམ་ཉེ་གནས་འགའ་ཞིག་ལ་གསུངས། སྒར་བཏེགས་ཏེ་གསུམ་པའི་ཟླ་མཇུག་རྔ་
དགོན་དུ་ཕེབས། དམེ་རྒྱལ་བློན་རྣམས་ལ་དྲག་པོ་སུམ་སྒྲིལ་གྱི་རྗེས་གནང་སྩལ།
གྲྭ་ཚང་གི་སློབ་གཉེར་བ་རྣམས་ལ་རིགས་ལུང་གི་རྒྱུགས་བཞེས་ཏེ་དྲག་པ་རྣམས་་
ལ་གཟེངས་བསྟོད་ཀྱི་བཀའ་དང་། ཞན་པ་ཚོར་ཡང་གཞུང་ཆེན་མོ་རྣམས་ལ་
ཐོས་བསམ་གྱི་བག་ཆགས་འཇོག་རྒྱུ་བྱུང་བ་སྐལ་བ་ཡག་པས་མི་ཞུམ་པར་འབད་་
དགོས་ཚུལ་གྱི་བསླབ་སྟོན་གནང༌། ལམ་བར་ནས་ཁུ་ཞང་རྡོ་རྗེ་འཆང་ཆེན་པོའི་
གཟིམས་གུར་དུ་ཕེབས་ཏེ་གསང་བ་འདུས་པའི་ཆོ་ག་དང་སྨོན་ལམ་མང་པོ་ཞལ་་
འདོན་མཛད། ཡང་སྲིད་མྱུར་འབྱོན་གྱི་སྨོན་ཚིག་ཀྱང་གསུང་རྩོམ་གནང་།
བཞག་སྡོམ་དུ་ཨ་ལགས་རྨོག་རུ་རིན་པོ་ཆེ་བཞུགས་པ་དང་མཇལ་འཛོམ་མཛད་་་
དེ་བསྟན་འགྲོའི་དོན་དུ་ཞབས་པད་ཡུན་རིང་བརྟན་པ་དགོས་ཚུལ་གྱི་བཀའ་་་་་
ནན་ཕེབས་ཤིང་། ཁོང་གི་ཐུགས་བཞེད་ལྟར་རྟ་མགྲིན་གྱི་རྗེས་གནང་དང་ཚེ་
དབང་སྩལ། ཆིབས་བསུ་སེར་སྦྲེངས་དང་བཅས་གདན་སར་བབས། ལྔ་བའི་
ཚེས་གཉིས་ཀྱི་ཉིན་གནས་ཆུང་གི་སྐུ་ཁོག་པ་གསར་བ་ལ་སྤྱན་འདྲེན་མཛད་དེ་་་་
དམ་ཚིག་བསྒྲག་པ་གནང་། དད་ལྡན་སྦྱིན་བདག་སྐེ་རགས་ཚེ་དཔག་སྐྱབས་
འདས་པའི་སར་གདན་དྲངས་པ་ལྟར་ཕེབས་ཏེ་གཤིན་པོ་རྗེས་འཛིན་གྱི་ཆོ་ག་་་་
མཛད། ཆས་པའི་དཔྱིས་བརྒྱུད་དེ་བདེ་ཐང་སྒར་དུ་རྟེན་རྣམས་ལ་ཞིབ་མཇལ་
དང༌། མདོ་སྔགས་ཀྱི་གཞུང་ལུགས་རྒྱ་མཚོ་ལྟ་བུ་ལ་གཞན་དྲིང་མི་འཇོག་པའི་
མཁས་པའི་དབང་ཕྱུག་བདེ་ཐང་མཁན་སྤྲུལ་རིན་པོ་ཆེ་དང་མཇལ་འཛོམ་་་་་་་
གནང་། ཀླུའི་མཚོ་ལ་བསངས་བཏང་ཞིང་བཞུགས་སྒར་ཐོག་ཏུ་དྲུག་ཅུ་བའི་
གཏོར་བསྔོས་གསུངས། ཀླུ་ཆུང་རྒྱ་མཁར་དགོན་དུ་དེ་གའི་བླ་གྲྭ་རྣམས་ལ་
གསང་བདེ་འཇིགས་གསུམ་གྱི་དབང་དང༌། དེ་གསུམ་གྱི་སྔགས་བཏུའི་རྗེས་
132



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནང༌། ཀླུ་ཆུང་རྒྱུད་པའི་ཚོགས་ཡོངས་ལ་མགོན་པོ། ཆོས་རྒྱལ་ཕྱི་ནང་གཉིས།
ཐ་འོག་རྣམས་ཀྱི་རྗེས་གནང་བཅས་སྩལ་པར་དངོས་འབྱོར་གྱི་མཆོད་སྤྲིན་སྤྲོས།
དེ་དུས་གསང་འདུས་ཀྱི་དབང་སྔོན་དུ་བསྐུར་རྩིས་ཡིན་ཡང་འཚུབ་ཆ་ཅུང་ཟད་་་
བྱུང་བར་བརྟེན་འཇིགས་བྱེད་ཀྱི་དབང་ཐོག་མར་གནང་བས་བར་ཆད་རང་ཞིར་
སོང་ཚུལ་འགའ་ཞིག་གླེང་། དགོན་པ་དང་རྒྱུད་པའི་སྒྲིག་ལམ་གྱི་དོན་ལ་གསུང་
བསྐུལ་ནན་ཏན་མཛད། དགུང་གཅིག་མཚན་ལམ་དུ་མ་དགོན་གྱི་མགོན་ཁང་དུ་
མཇལ་བར་སྙན་དར་སོགས་ཀྱིས་མགོན་པོའི་ཞལ་མི་མངོན་པ་བྱས་འདུག་པ་བླ་་་
མ་ཡི་དམ་དབྱེར་མེད་དུ་དགོངས་ནས་གཉིས་མེད་མའི་བསྟོད་པ་མཛད་པས་་་་་
ཞལ་གསལ་ཞིང་གཟི་འོད་འབར་བར་གྱུར་པ་ཞིག་རྨིས་པ་ཡི་དམ་ཆོས་སྲུང་་་་་་
རྣམས་ཁྱབ་བདག་རྗེ་བཙུན་བླ་མའི་གསང་གསུམ་གྱི་རོལ་བར་གཟིགས་པའི་རྣལ་
འབྱོར་ཟབ་མོའི་མཐུའམ་སྙམ། དྲུག་པའི་ཚེས་ལ་གདན་སར་ཕྱག་ཕེབས་ཏེ་དོན་
གཉེར་ཅན་མང་པོར་རྟ་མགྲིན་གསང་སྒྲུབ་ཀྱི་དབང་དང༌། རིགས་གསུམ་སྤྱི་
སྒྲུབ་ཀྱི་རྗེས་གནང་སྩལ། མཚན་ཉིད་གྲྭ་ཚང་གི་སློབ་གཉེར་བ་རྣམས་ལ་བགྲོ་
གླེང་གི་རྒྱུགས་བླངས་ནས་ཚར་གཅོད་རྗེས་འཛིན་གང་འོས་མཛད། རྒྱུད་གྲྭ་བ་
རྣམས་ལ་འགྲེལ་བ་བཞི་སྦྲགས་ཀྱི་ཁུངས་བསྒྲིགས་ཚུལ་དང་བརྩི་བཞག་གི་བཀོད་
ཁྱབ་གནང༌། བླ་བྲང་དང་ཁྱོ་ཁོའི་དཔལ་ཡུལ་སོགས་མི་མཐུན་པའི་གྱོད་ངན་དེ་
རྒྱ་ཇེ་ཆེར་སོང་སྟེ་ཁྱོ་ཁོ་ཁག་གསུམ་དང་། མགོ་ལོག་ཁང་རྒན། རྔ་བའི་དམེ་རྒྱལ་
སོགས་དཔུང་བསྒྲིལ་བ་ལ། སྡེ་དགེའི་ཕྱག་མཛོད་བཙན་པོ་མས་བླ་བྲང་ལྷ་སྡེ་
སྟོད་སྨད། མཛོད་དགེ ཨ་མཆོག སོག་པོ་ཚུན་གྱི་དམག་དཔུང་བསྡུས་ནས་
གཡུལ་བཀྱེ་བས་མགོ་ལོག་གིས་གཙོས་ཕ་རོལ་གྱི་དམག་མི་གྲངས་མང་བསད་་་་་
ཅིང་། དཔལ་ཡུལ་གྱི་སྡེ་རྣམས་བཅོམ་པ་སོགས་འཁྲུགས་ཚབས་ཆེ་བ་བྱུང་། །
དེའི་གནས་ཚུལ་རྗེ་ཉིད་ཀྱིས་གསན་པའི་ཚེ་ཐུགས་མ་བདེ་བར་ཕན་ཚུན་གཉིས་་་
133



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀར་ཉེ་རིང་མེད་པའི་ཐུགས་རྗེའི་ཤུགས་ཀྱིས་ལྷག་པར་དགོངས་ཏེ། བསྐུལ་
མཁན་མེད་ཀྱང་འཁྲུགས་པ་འདུམ་ཕྱིར་གཏོར་བཟློག་འགའ་ཞིག་དང་། དགུང་
ལྟར་ལུས་སྦྱིན་གསུངས་པ་སོགས་རིམ་གྲོ་མང་པོ་གནང་། ཚུལ་འདི་ནི་རྣལ་
འབྱོར་སྤྱོད་པ་བཞི་བརྒྱ་བ་ལས། ཇི་ལྟར་མ་ནི་ཁྱད་པར་དུ། །ནད་ཐེབས་བུ་ལ་
གདུང་འགྱུར་བ། །དེ་བཞིན་བྱང་ཆུབ་སེམས་དཔའི་བརྩེ། །དམ་པ་མིན་ལ་ཁྱད་
པར་དུའོ། །ཞེས་པ་ལྟར་རྒྱལ་སྲས་བདག་ཉིད་ཆེན་པོ་རྣམས་སྡིག་སྦྱོད་མཁན་ལ་
བརྩེ་བ་བླ་ལྷག་ཏུ་འབྱུང་བའི་རྣམ་པར་ཐར་བའོ། །ཟམ་ཚའི་འབྲོག་ཏུ་སྦྱིན་
བདག་འགར་འདོད་ཆོས་སྩལ། བཞག་སྡོམ་སེར་སྐྱ་ཐུན་མོང་ནས་གསོལ་བ་
བཏབ་པ་ལྟར་ཆིབས་བསུ་སེར་སྦྲེངས་དང་བཅས་བཞག་སྡོམ་དུ་ཕེབས། བདུན་
པའི་ཡར་ཚེས་ནས་སེར་སྐྱའི་ཁྲོམ་ཆེན་པོར་མི་ཏྲ་བརྒྱ་རྩ་ལས་རྡོར་ཕྲེང་དང་ཐུན་
མོང་མིན་པའི་དབང་དྲུག་ཅུ་རྩ་ལྔ་ཡོངས་རྫོགས། རྡོ་རྗེ་སེམས་དཔའི་རྗེས་
གནང་བཅས་སྩལ་ཞིང་མཇུག་ཏུ་ཚོགས་འཁོར་གནང་། དངུལ་དང་གོས་ཕྲུག་རྟ་
ནོར་སོགས་དངོས་པོའི་འབུལ་བའང་དཔང་མཐོ་བ་བསྟར། སེར་མང་ལ་སྒྲིག་
ལམ་དང་། དགེ་སྦྱོར་ཇི་ལྟར་བྱེད་ཚུལ་དང་། ཤོག་པ་ལ་ཇག་ཁྲིམས་རྐུས་ཁྲིམས་
སྡོམ་དགོས་ཚུལ་གྱི་བསླབ་སྟོན་གནང་། གྲྭ་བ་འགའ་ཞིག་བསྙེན་རྫོགས་སུ་
བསྒྲུབས། གདན་སར་ཕེབས་འཕྲལ་ས་ཆུ་སྤོ་བའི་ཕྱིར་རྨ་ཆུ་ཁར་གུར་སྒར་དུ་
ཞག་ཤས་བཞུགས། འདི་དུས་རྒྱ་ཚང་རི་ཁྲོད་པ་ཐོག་མར་མཇལ་ཚེ་སྔ་ནུབ་
མཚན་ལམ་དུ་རྡོ་རྗེ་བཙུན་མོས་རྒྱ་ཚང་ཀུན་སྤངས་ལ་དབང་དངོས་སུ་བསྐུར་བ་
ཞིག་རྨིས་གསུངས། རྒྱ་ཚང་རི་ཁྲོད་པ་ལ་གྲུབ་རྒྱལ་ཚེ་དབང་དང༌། རྟ་མགྲིན་གྱི་
རྗེས་གནང་སྩལ། ཁྱོ་ཁོ་ཕྱོགས་ནས་གདན་དྲངས་པ་བཞིན་སྒར་བཏེགས་ཏེ་རྨ་
ཕ་རིར་བྱོན། སྦྱིན་བདག་རྣམས་འདོད་ཆོས་ཀྱིས་ཚིམ་པར་མཛད། བླ་བྲང་དང་
མགོ་ལོག་གི་གྱོད་ཆེན་འདི་མ་འདུམས་ན་ཉམ་ཐག་རྣམས་གཅེས་སྲོག་རང་་་་་་་
134



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དབང་མེད་པར་འབོགས་དགོས་ཀྱི་ཉེན་ཤིན་ཏུ་ཆེ་སྟབས་འདི་དུས་ཕན་ཚུན་་་་་
གཉིས་ཀར་བརྩེ་བའི་བཀའ་མཆིད་རྗེན་པར་སྩལ་ཏེ་གཟུ་ཡིག་ཤོག་པ་གཉིས་་་་་་
ཀར་གནང༌། རྐྱེན་ཅུང་ཟད་ཙམ་གྱིས་འགྲིགས་ཐག་ཆོད་པ་ཞིག་མ་བྱུང་ཡང་དེ་
ནས་བཟུང་མི་མང་སྲོག་སྐྱེལ་གྱི་རྒྱུན་ཆད་པ་རྗེ་འདི་ཉིད་ཀྱི་བྱིན་མཐུར་མངོན།
རྨེ་ཆུ་ཁར་བཞུགས་སྒར་གྱི་སྟེང་དུ་བླ་བྲང་སྡེ་དགེའི་ཕྱག་མཛོད་ངོ་གཡོག་བྱས་པ་
གཟོ་བའི་ཕྱིར་མཇལ་བར་ཕེབས་ཏེ། དངུལ་དང་ཆིབས་རྟ་གོས་ཆེན་ཡུག་མང་
པོ། རྒྱ་སེར་གྱི་སྤྱད་པ་ཁྱད་མཚར་དུ་མ་དང་བཅས་ཕུལ་བར་གསུང་གླེང་ཞེ་ཚིམ་
པ་གནང་། ཀུན་མཁྱེན་འཇམ་དབྱངས་བཞད་སྤྲུལ་རིན་པོ་ཆེར་གསུང་འཕྲིན་
ཚིགས་སུ་བཅད་པ་རྟེན་བཅས་ཕུལ་བར་རྗེས་སོར་ཚུར་ཡང་སྙན་ངག་གི་ལམ་་་་་
ནས་དྲངས་པའི་བཀའ་རྩོམ་ལེགས་སྐྱེས་དང་བཅས་བསྐུར་གནང་མཛད་འདུག
བརྒྱད་པའི་ཚེས་ལ་གདན་སར་འབྱོར། གདན་འདྲེན་གྱི་སྙན་བསྐུལ་ནན་ཆེ་བར་
བརྟེན་དགུ་བའི་ནང་སྐྱང་ཚང་རོང་ཕྱོགས་སུ་ཆིབས་བསྐྱོད། འབྲིང་བ་སྟོད་སྨད་
སོ་སོར་ཐུགས་རྗེ་ཆེན་པོའི་དབང་སྩལ་ཞིང་འདུན་པ་ལྟར་རིམ་གྲོའང་གནང་།
ཕུག་ཟླུམ་ནོར་བུའི་གཞིས་སུ་གྲུབ་དབང་གོང་མ་བསྟན་པའི་རྒྱལ་མཚན་གྱི་ན་་་་་་
བཟའ་དང་སྐེད་ཕུར་སོགས་ལ་ཞིབ་མཇལ་མཛད། དོན་གཉེར་ཅན་འགར་རྟ་
མགྲིན་གྱི་རྗེས་གནང་དང་། དམ་ཅན་གྱི་སྲོག་གཏད། དབྱིས་སྟོད་ཀྱི་སེར་སྐྱ་
དམངས་ལ་ཐུགས་རྗེ་ཆེན་པོའི་དབང་བཅས་སྩལ། དབྱིས་བའི་སྔགས་རམས་
པའི་ཡང་སྲིད་ངོས་འཛིན་མཛད། ཡར་ལམ་ཆུ་དཀར་མདར་བཞུགས་ཞག་
སྐབས་གཟིགས་སྣང་ངོ་མཚར་ཅན་ཞིག་བྱུང་ཚུལ་རྗེ་ཉིད་ནས་མགུར་དབྱངས་སུ་
བསྡེབས་པ་འདི་ལྟར། ལྕགས་སྦྲུལ་ཐ་སྐར་དམར་ཕྱོགས་ཡིད། །རོང་ཁམས་
ལྗོངས་ནས་སླར་བསྐྱོད་སྐབས། །ཨོ་རྒྱན་རྗེས་དྲན་ཚིག་བདུན་བརྗོད། །ཨ་ཏི་ཤ་
དང་ཡབ་རྗེ་བཅས། །མི་སྣང་གློ་བུར་སཾ་བྷ་ར། །པཎ་གྲུབ་མང་པོས་བསྐོར་བ་ཡི། །
135



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡིད་སྣང་ལམ་ལ་ཟིལ་བུན་པའི། །ཟ་ཟིའི་ངང་ནས་འདི་སྐད་སྤེལ། །ཨེ་མ་ཧོ། །
ཡོངས་ཤེས་བྱའི་འཁོར་ལོ་མ་ལུས་པ། །དཔལ་བདེ་ཆེན་ཡེ་ཤེས་ཞགས་པ་ཡིས། །
རོ་གཅིག་ཏུ་སྡོམ་མཛད་བླ་མ་ལྷ། །ཧེ་རུ་ཀ་ཡབ་ཡུམ་སྙིང་དབུས་རོལ། །མིག་
སྨན་གྱིས་བྱུགས་པའི་སྟོན་གྱི་མཁར། །ཐུན་མཚམས་ཀྱི་གཞོན་ནུས་འཁྱུད་པ་
ལྟའི། །ཉམས་གར་དགུའི་སྟངས་སྟབས་བརྗིད་བག་ཅན། །ལྷ་དཔའ་བོའི་དབང་
ཕྱུག་འཁོར་ལོའི་མགོན། །དེང་ཐ་མལ་ཚུལ་འཛིན་ཆོས་ཀྱི་རྗེ། །དཔལ་དཱི་པཾ་ཀ་ར་
བློ་བཟང་གྲགས། །ཡོངས་རྒྱ་བོད་པཎ་གྲུབ་སྣ་ཚོགས་བཅས། །འབངས་བདག་ལ་
རྩེ་གཅིག་དགོངས་པ་ཡིས། །ཕྱོགས་བདེན་བྲལ་ཆུ་འཛིན་ལང་ལོང་དབུས། །འོད་
དྭངས་གསལ་ལམ་ལམ་སྣང་བ་ནི། །ཡིད་མོས་གུས་ངོ་རུ་ཤར་བ་ཡི། །ཉམས་ཟ་
ཟིའི་འཕྲུལ་གྱིས་བ་སྤུ་གཡོས། །བུ་བདག་དང་བདག་ལ་སྐྱབས་འཆའ་བའི། །
འགྲོ་མ་ལུས་སྐྱབས་མཆོག་ཁྱེད་རྣམས་ཀྱི། །ཐུགས་བརྩེ་བའི་ལྕགས་ཀྱུས་སྐད་
ཅིག་ལ། །དུས་གཏན་བདེའི་ས་ལ་བཞག་ཏུ་གསོལ། །བདག་སྐྱེ་བའི་ཕྲེང་བ་
ཐམས་ཅད་དུ། །ལྷ་བླ་མ་ཁྱེད་ཀྱིས་རྗེས་བཟུང་སྟེ། །ལམ་གཙོ་བོ་གསུམ་དང་རིམ་
གཉིས་ཀྱི། །ཉམས་རྟོགས་པས་སེམས་རྒྱུད་ཕྱུག་པར་ཤོག །ཡོངས་མཁའ་མཉམ་
མ་རྒན་དྲིན་ཅན་ཀུན། །སྲིད་ཞི་ཡི་འཇིགས་པ་མཐའ་དག་ལས། །བདག་གཅིག་
པུས་བསྒྲལ་ཏེ་མཁའ་སྤྱོད་དུ། །དཔལ་བདེ་ཆེན་དགའ་སྟོན་མྱོང་གྱུར་ཅིག །ཅེས་
ལྕགས་སྦྲུལ་ཟླ་ཚེས་ལ་ཡིད་ཤེས་ཀྱི་ངོར་ཉམས་སྣང་ཟིལ་བུན་པ་ཞིག་བྱུང་སྐབས་་
ཡིད་གྱི་མེ་ལོང་ངོས་ལ་ཤར་མར་སྤེལ་བ་སླར་ཡང་ཡི་གེར་བཀོད་པའོ། །ཞེས་
པའོ། །གསུང་འདིའི་དོན་ནི་ཐོག་མར་ཨོ་རྒྱན་ཆེན་པོ་དང་། དཔལ་ཨ་ཏི་ཤ་
དང༌། འཇམ་མགོན་ཙོང་ཁ་པ་ཆེན་པོ་གསུམ་གྱི་གཟིགས་སྣང་བྱུང་བར་རྗེ་ཉིད་
ནས་བདེ་མཆོག་གི་སྙིང་པོ་ཡི་གེ་བདུན་པ་བརྗོད་པས་དེ་རྣམས་དམིགས་མེད་་་་་་
འོད་གསལ་གྱི་དབྱིངས་སུ་ཞུགས་པ་སྐད་ཅིག་གིས་དཔལ་འཁོར་ལོ་སྡོམ་པ་ལ་་་་་
136



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཉམ་མེད་ཇོ་བོ་ཆེན་པོ་དང་། འཇམ་མགོན་བློ་བཟང་གྲགས་པ་སོགས་རྒྱ་བོད་
ཀྱི་པཎ་གྲུབ་དུ་མས་བསྐོར་བ་མངོན་སུམ་དུ་གཟིགས་པའི་ཚེ་འདོད་བྱའི་དོན་་་་་
རྣམས་གསོལ་འདེབས་སུ་མཛད་པའོ། །ཚིག་བདུན་ཞེས་པ་ཚིག་བདུན་མའི་
གསོལ་འདེབས་ལ་སྦྱར་ནའང་རུང་ཤས་ཆེ་མོད། བསྐྱར་གཟིགས་སྐབས་བདེ་
མཆོག་གཙོ་བོར་བཞུགས་པས་གོང་ལྟར་སྦྱར་དགོས་སམ་སྙམ། ཕྱི་ཉིན་དཔལ་
འཁོར་ལོ་སྡོམ་པའི་གནས་སུ་ངོས་འཛིན་པ་འབྲིང་བའི་བྲག་དཀར་གྱི་གནས་་་་་
གཟིགས་སུ་ཕེབས་ཏེ་བསང་བཏང་ཞིང་ཚོགས་འཁོར་མཛད། དཔྱིད་ཀྱི་རྒྱལ་
མོའི་གླུ་དང་། བདེ་མཆོག་སྨོན་ལམ། ལུས་སྦྱིན་བཅས་གསུངས། བདེ་མཆོག་
རང་བྱོན་དང༌། ཕག་རང་བྱོན་སོགས་ལ་གཟིགས་རྟོག་མཛད་ཅིང་བསངས་ཡིག་
ཏུ་གསལ་བ་སྲིན་མོ་བསྒྲལ་བའི་ཧོམ་ཁུང་ངོས་འཛིན་མཛད། སྔ་ཉིན་གྱི་
གཟིགས་སྣང་དེ་དག་གནས་འདི་མཇལ་བའི་སྔ་ལྟས་སུ་གསུང་ཟུར་ལས་བྱུང་བ་་་
ལ་དཔག་ན་གནས་ཆེན་ཞིག་ཏུ་མངོན། གནས་ཡིག་གསར་རྩོམ་གྱི་དབུ་བཙུགས།
ཟམ་ཚའི་རོང་བར་ཕེབས་ནས་དོན་གཉེར་ཅན་མང་པོར་ཀུན་རིག་གི་དབང་སྟ་་་
གོན་དང་བཅས་པ་གནང་ཞིང་འགའ་ཞིག་ལ་ཚེ་དབང་སྩལ། རྨོག་རུའི་སྒར་ཁ་
ལ་གཏོར་སྒྲུབ་ཀྱི་ཐེབས་སྦྱོར་འཇགས་མཛད། ཟམ་ཚ་སྟོད་སྨད་གཉིས་ལ་གྱོད་
ཅིག་ཡོད་པ་གསུང་གནང་སྟེ་འདུམས་པར་མཛད། ཨ་མཆོག་ཆུ་རྒྱུད་དུ་ཕེབས་
ཏེ་ཤོག་པ་ལ་རིམ་གྲོ་གནང༌། བཀྲ་ཤིས་སྒར་གྱི་གྲྭ་བ་ཚོར་ཀླུ་གཉན་གྱི་གནོད་པ་
ཆེ་བར་རྗེ་ཉིད་ནས་འཕགས་མཆོག་ཐུགས་རྗེ་ཆེན་པོའི་སྒྲུབ་མཆོད་འཛུགས་་་་་་
དགོས་ཀྱི་ཞལ་བཀོད་སྩལ་བ་ལྟར་བྱས་པས་ཀླུ་ནད་གཏན་ཆོད་དུ་སོང་། ཙ་ཡུ་
དང་ཨ་མཆོག་གི་གྱོད་བཏགས་ཏེ་བཅུ་བའི་ཚེས་ལ་གདན་སར་བབས། དགུན་
བཅད་རྒྱ་དམ་པོར་བཞུགས། ཞབས་བརྟན་དུ་མགོན་པོའི་གཏོར་བཟློག་གྲུབ་
དབང་བསྟན་པའི་རྒྱལ་མཚན་གྱིས་མཛད་པ་རྗེ་ཉིད་ཀྱི་འདོན་སྒྲིག་ལྟར་དང༌།
137



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སེང་གདོང་བཟློག་པ་གྲངས་མང་སྒྲུབ་ཏུ་བཅུག
ཆུ་རྟ( སྤྱི་ལོ༡༨ ༨ ༢) ལོ་གསར་གྱི་དགྱེས་སྟོན་དཀྱུས་ལྟར་མཛད། བསྒྲུབ་
བྱ་འགའ་ཞིག་བསྙེན་རྫོགས་སུ་བསྒྲུབས། རྡོ་རྗེ་འཆང་རྨོག་རུ་རིན་པོ་ཆེ་སྐུ་ན་ཧ་
ཅང་སྨིན་ཆེས་པ་དང་། ཐུགས་དགོངས་གཞན་དུ་གཏད་པའི་རྟགས་མཚན་མང་
བར་བརྟེན་འདི་དུས་རྗེ་ཉིད་ནས་ཚེ་སྐུ། ཚེ་རིལ། བཀྲ་ཤིས་པའི་ལྷ་རྫས་སོགས་
འབུལ་ཚན་དང་བཅས་བསྟན་འགྲོའི་མགོན་དུ་ཞབས་པད་ཡུན་རིང་བརྟན་པ་་་་་
དགོས་ཚུལ་གྱི་བརྟན་བཞུགས་ནན་ཏན་ཆེ་བ་ཕུལ་བར། དགུང་ལོ་བརྒྱ་ལྷག་
བཞུགས་པར་ཞལ་གྱིས་བཞེས་ཤིང་། ཁོང་ནས་རྗེ་ཉིད་ལའང་བསྟན་འགྲོར་ཕན་
རླབས་གཞན་འགྲན་མེད་པས་ཉིད་ཀྱང་དེ་ལྟ་བུ་བཞུགས་དགོས་ཚུལ་གྱི་ཞུ་ནན་་་་
གནང་བར་ཞལ་བཞེས་ཐུགས་ཚིམས་པ་བཀའ་དྲིན་བསྐྱངས། ཁྲི་ཆེན་བྱང་ཆུབ་
ཆོས་འཕེལ་གྱི་སྤྲུལ་སྐུས་ཕུལ་བའི་རྗེ་དགེ་ལེགས་མ་གཟིམས་སྔས་སུ་བཞུགས་་་་་
ཡོད་པ་དེ་གསེར་ཚོན་སོགས་ཤིན་ཏུ་རྙིང་བ་ཞིག་ཡིན་ཡང་འདི་དུས་རྗེ་ཉིད་ནས་
སྤྱན་འདྲེན་ཁྲུས་གསོལ་མཛད་གྲུབ་པ་ན་ཞལ་རས་ཀྱི་ནག་ནོག་ཐམས་ཅད་་་་་་་
དྭངས་ནས་གཟི་འོད་ཆེར་འབར་བར་གྱུར་པ་ཞབས་གྲས་ཀུན་གྱིས་མངོན་སུམ་་་
དུ་མཐོང་། རྒྱུན་པར་སྐུ་དེ་དབུ་སྔས་སུ་བཞུགས་པ་ལ་ངའི་དགེ་རྒན་རིན་པོ་ཆེ་
ཞེས་ཡང་ཡང་གསུངས་པ་དགོངས་གཞི་ཟབ་པར་མངོན། ཚེས་བརྒྱད་ཀྱི་ཉིན་
གྲུབ་དབང་བསྟན་པའི་རྒྱལ་མཚན་གྱི་སྐུ་གདུང་ཞལ་ཕྱེ་སྟེ་མཇལ་བ་དང་། བྱི་
དོར་གང་དགོས་བྱེད་བཅུག་ནས་ན་བཟའ་གསར་བ་ཕུལ། སྨོན་ལམ་གྱི་ཚོགས་
དབུར་ཕེབས་ཏེ་འདུས་པ་རྒྱ་མཚོའི་ཚོགས་ལ་ལམ་རིམ་བསྡུས་དོན་གྱི་སྟེང་ནས་་་
ལམ་ཡོངས་རྫོགས་ཀྱི་གཟབ་བཤད་ངོ་མཚར་བ། དཀའ་གནས་སོ་སོར་དོགས་
གཅོད་དང་བཅས་སྩལ། འདི་དུས་ཞབས་བསྙུན་པའི་ཚུལ་མཛད་པར་ལྷ་མོ་ཉིན་
སྲིབ། ཚ་ཁོ། རྔ་བ། ཐེ་བོ་སོགས་ཀྱི་དགོན་མ་ལག་སོ་སོར་མང་འགྱེད་དང་། བླ་
138



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྲང་བཀྲ་ཤིས་འཁྱིལ་དུ་འགྱེད་ཐེབས་སུ་དངུལ་རྡོ་ཚད་གཉིས་དང་། རྟ་ཆེན་
དྲུག་ཅུ་ཕུལ་བ་བཅས་ཕྱག་རྫས་གཏོས་ཆེ་བ་བསོད་ནམས་ཀྱི་ཞིང་སར་བཏང་སྟེ་་
ཞབས་བརྟན་རིམ་གྲོ་རྒྱ་ཆེར་བསྒྲུབས། ལྷ་མོའི་གནས་ཆེན་ལ་དམར་རྩོག་གི་ངོ་
ཅུང་ཟད་ཡོད་ཚུལ་ལྟར་སྒེར་དམིགས་ཀྱི་བཅོས་ཀ་བྱས། ཧོར་ཡུལ་ནས་བྱ་ཕུག་
སྔགས་རམས་པས་རྗེ་བདག་ཉིད་ཆེན་པོའི་སྐུ་བརྙན་མི་ཚད་ལས་ལྷག་པ་ཞིག་རྗེ་
ཉིད་ལ་འབུལ་རྒྱུར་གདན་དྲངས་པའི་བསུ་བ་མྱུར་དུ་འགྲོ་དགོས་ཚུལ་གསུངས་་་
པ་ལྟར་སོང་སྟེ་མ་འཛོལ་བར་བསུས། གཉིས་པའི་བཅུ་གཅིག་ཉིན་ཁྲི་བ་དགེ་
བསྐོས་སོགས་ལས་སྣེ་རྒན་མང་ལྷན་རྒྱས་ནས་ཚོགས་ཆེན་གྱི་བཅའ་ཡིག་གསར་་་་
རྩོམ་དགོས་ཚུལ་གྱི་ཞུ་ཚིག་ཕུལ་བ་དང་དུས་མཚུངས་པར་རྗེའི་སྐུ་བརྙན་གདན་་་
སར་འབྱོར་བ་ལ་རྟེན་འབྲེལ་ལེགས་ཚུལ་གསུངས་ཤིང་དགྱེས་ཚོར་ཆེ་བ་མཛད། །
འགྲུལ་བ་དེ་རྣམས་ལ་ཨུ་རང་དབུས་ཤོག་གི་སྲིད་སྐྱོང་ཏཱ་གུང་ཀུན་བཟང་དོན་་་་་
གྲུབ། ཧ་ཐོན་བྱང་ཆུབ་དཔལ་མོ། ཐུས་ལག་ཆི་རྣམས་ནས་ཞུ་ཡིག་རྟེན་ལྡན་
བསྐུར་བ་རྣམས་སྐུ་མདུན་དུ་ཕུལ། གོང་གི་མི་སྣ་རྣམས་ལ་ལྗགས་ལུང་འགའ་
ཞིག་དང༌། དཔོན་དཔོན་མོ་རྣམས་སོ་སོར་གསུང་ཤོག་རྟེན་ལྡན། ངོ་ཚབ་རྣམས་
ལ་གང་འོས་ཀྱི་གནང་ཆ་བཅས་གཟབ། ཆས་པའི་རྒྱ་མཁར་སྐུ་ཕྱོགས་ནས་ཞུ་
ཡིག་ཚིགས་བཅད་མ་ཕུལ་བར་སྙན་ངག་གི་ལམ་ནས་དྲངས་པའི་བཀའ་ལན་་་་་་་
སྩལ། སོག་ཡུལ་དུ་འགྲོ་མཁན་ལྕང་ལུང་གི་ཚངས་པའི་སྐུ་ཁོག་པ་དེ་ལ་རྟ་མགྲིན་
གྱི་རྗེས་གནང་དང་། ཚངས་པའི་སྲོག་གཏད། གཞན་དད་ལྡན་འགར་གུར་ཞལ་
གྱི་རྗེས་གནང་བཅས་སྩལ། རྐྱང་ཚའི་ཆུ་ཚན་དུ་ཕེབས་ཏེ་འཕྲོད་བསྟེན་གནང་།
འདི་དུས་བཟློག་རིགས་ཁ་ཤས་གནང་ཞིང་འཁྲུངས་རབས་སུ་བཞུགས་པ་རྒྱལ་བུ་
ཟླ་མཛེས་ཀྱི་རྟོགས་བརྗོད་བཀའ་རྩོམ་མཛད། གདན་སར་ཕེབས་རྗེས་ཞབས་
བསྙུང་ཅུང་ཟད་ཇེ་ཐུར་སོང་བས་གསུམ་པའི་ནང་ལྷ་མོའི་གནས་རིའི་ལུང་བའི་་་
139



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཕུར་ཕེབས། བདུན་གསུམ་གྱི་རིང་གཟིམས་གུར་དུ་ལུས་སྦྱིན་ཡང་ཡང་གསུངས་
ནས་གཅོད་དམིགས་རྒྱུན་པར་མཛད་པས་སྐུ་བསྟན་གཞི་མེད་དུ་སོང་བའང་བྱང་
ཆུབ་སེམས་གཉིས་ཀྱི་རྣལ་འབྱོར་ཟབ་མོས་རྐྱེན་ངན་ལམ་དུ་བསླངས་པའི་རྣམ་་་
ཐར་རོ། །ཕྱིས་སུ་ཞལ་ནས་སྔར་རིམ་གྲོ་མང་པོ་བསྒྲུབས་པ་ལས་གནས་ཕུག་ཏུ་
ལུས་སྦྱིན་ཁ་ཤས་བཏོན་པ་དེ་ཁོ་ན་ཕན་ཆེ་བར་བྱུང་གསུངས། བཞུགས་གནས་
དེ་གཟའི་རྒྱུ་ལམ་གྱི་རྟགས་འགའ་ཞིག་བྱུང་བར་གཟའི་གཏོར་འབུལ་དང་འཕྲིན་
བཅོལ་གསར་རྩོམ་མཛད། རྒྱ་ཚང་རི་ཁྲོད་པ་སོགས་ལ་མཁའ་སྤྱོད་མའི་བྱིན་
རླབས་དང་། དམ་ཅན་སྲོག་གཏད། ཚེ་རིང་མཆེད་ལྔའི་རྗེས་གནང་བཅས་སྩལ།
རྒྱ་ཚང་རི་ཁྲོད་པ་ཚང་དྭངས་རིའི་གནས་སུ་ཕེབས་ཁར་གསུང་བཀོད་ཞུས་པར།
ཐུགས་དམིགས་ཅུང་ཟད་གཏད་དེ་གནས་བདག་ཡུལ་ལྷ་དེ་འདི་འདྲ་ཞིག་རེད་་་་
ཅེས་བསངས་ཡིག་བཀའ་རྩོམ་མཛད། གནས་ཀྱི་དབྱིབས་བཀོད་སོགས་འདི་
འདྲ་རེད་མོད་ཅེས་མངོན་སུམ་དུ་གཟིགས་པའི་གསུང་འབྱོན་པས་རི་ཁྲོད་པ་་་་་
ཚང་ཡང་ཡིད་ཚིམ། ཕུར་བའི་གཏོར་བཟློག་དང་སྦྱིན་སྲེག་གནང་བར་ཆར་རླུང་
དྲག་པོ་ཐོག་དང་འབྲུག་སྒྲ་སོགས་ཟིལ་ཆེ་བ་དང༌། ཕུར་བའི་བྲིས་སྐུའི་ཞལ་
རྣམས་གཟི་བྱིན་ལྷག་པར་འབར་བ་བྱུང་། ལྔ་བའི་ནང་རྨ་ཆུ་ཁར་གུར་སྒར་
བཏབ་སྟེ་ཞག་ཤས་བཞུགས་རིང་རོང་བོ་མཁས་གྲུབ་ཆེན་པོའི་འཁྲུངས་རབས་་་་
པདྨ་དཀར་པོའི་ཕྲེང་མཛེས་སུ་གསལ་བ་ལྟར་གྱི་རྣམ་ཐར་མདོར་བསྡུས་དང་་་་་་
བཅས་ཞལ་ཐང་གྲས་མཚུངས་བཅུ་གཅིག་གསར་བཞེངས་ཀྱི་ལྗགས་བཀོད་དང༌།
གཞན་རྡོ་རྗེ་ཕྲེང་བའི་དཀྱིལ་ཐང་ཡོངས་རྫོགས། འདོད་ལྷ་འགའ་ཞིག་དང་། །
ཆོས་རྒྱལ་ཡང་གསང་བཀའ་སྡོད་དང་བཅས་པའི་ཞལ་ཐང་བཞེངས་ཏེ་རབ་་་་་་
གནས་དང་གཏོར་ཆོག་བཏང་བའི་མཚན་མོ་ཞལ་ངོས་གྲྭ་བ་ཁ་ཤས་ལ་བརྡུངས་་་
པའི་གཟིམས་རྨིས་བྱུང་བ་ལྷ་ཆེན་ཉི་མའི་སྲས་པོས་དམ་བྲལ་རྣམས་ཚར་བཅད་་་
140



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པའི་མཚན་མའམ་བརྟག སོག་ཚང་དབོན་རྒན་གཤེགས་པའི་སར་ཕེབས་ཏེ་
སྦྱངས་ཆོག་དང་འཕོ་བ་གནང་། རྐ་ཆུ་ཁ་བའི་རི་བོ་ཆེའི་ལ་བཙས་བསྟོད་པ་
དང༌། དེ་གའི་སེར་མང་གིས་བཀྲ་ཤིས་གསོ་སྦྱོང་མཛད་པའི་མགོན་དུའང་བྱོན།
ཉིན་མ་སོགས་སུ་ཕེབས་བཞུད་ཁ་ཤས་གནང་ནས་གདན་སར་བབས། རྗེའི་སྐུ་
བརྙན་ཆེ་བ་ལ་གཟུངས་གཞུག་ཚད་ལྡན་ཕུལ་ཏེ་འདུ་ཁང་ཆེན་མོར་གདན་་་་་་་
དྲངས། དེ་དང་གཟིམས་ཆུང་སྐོར་གསར་དུ་གྲུབ་པ་ལ་ཚོམས་ཆེན་དུ་རྗེ་ཉིད་
ཆོག་གྲྭ་བ་དང་བཅས་པས་རབ་གནས་ཆེན་མོ་མཛད། རྗེའི་སྐུ་བརྙན་དེ་འདུ་
ཁང་དུ་བཞུགས་ཕྱིན་ཆད་གྲྭ་ཚང་འདི་གར་ལེགས་ཚོགས་གོང་འཕེལ་དུ་སོང་བ་
ཀུན་ལ་མཐུན་སྣང་དུ་གྲུབ། རིགས་གྲྭའི་ཚོགས་གླེང་ལ་གཟིགས་རྟོག་གནང་།
དོན་གཉེར་ཅན་འགར་རྒྱ་ཅན་དཀའ་བརྒྱུད་ཀྱི་དབང་དང་། ནམ་མཁའ་སྒོ་
འབྱེད། ཨ་ལགས་སྨོན་ལམ་མཆོག་སྤྲུལ་རིན་པོ་ཆེར་དབྱངས་ཅན་དཀར་མོའི་
རྗེས་གནང་བཅས་སྩལ། དགོན་པར་འབྲུམ་ཡམས་མཆེད་པར་ཉེ་བ་རྗེ་ཉིད་ཀྱིས་
བཞེས་འཕྲལ་རྒྱུན་ཆད་པ་བྱུང་། དམུ་དགེའི་རྙིང་བླ་ཁེ་ཚང་ཚང་ནས་ཞབས་
རིམ་བསྒྲུབས་པར་གནང་ཆོ་གཟབ། འདུན་པ་ལྟར་རྒྱལ་གསོལ་བསྡུས་པ་དང༌།
འདོད་རྒྱལ་གྱི་འདོད་གསོལ་གསར་རྩོམ་མཛད་ཅིང་རྗེ་ཉིད་ཀྱི་བཀའ་རྩོམ་འགའི་
ལྗགས་ལུང་སྩལ། གཙང་བླ་དཔོན་གཡོག་ལ་རྒྱ་ཅན་གྲས་དཔལ་ལྡན་དམག་ཟོར་
མ་ལས་བཞིའི་ལྷ་མོས་བསྐོར་བའི་རྗེས་གནང་འདོད་སྦྱར་དང༌། གནས་མདུན་
དུ་གཟིམས་གུར་ཕུབ་ནས་ཞག་འགའ་བཞུགས་རིང་ཚོགས་འཁོར་དང་གཏོར་་་་་
བཟློག་འགའ་རེ་གསར་རྩོམ་མཛད། འཁྲུངས་ཡུལ་ཁྱིམ་གཞིས་ལ་འཚུབ་པའི་རྨི་
ལྟས་བྱུང་བ་ལྟར་རྗེ་ཉིད་ཀྱི་ཕ་གཡར་སྦྱིན་པ་དུས་ཀྱི་ཆོས་ཉིད་དུ་གྱུར་པའི་ཆེད་་་
དུ་བདུན་གཅིག་གི་རིང་སྦྱངས་ཆོག་གནང་། སྐུ་རིམ་པ་བླ་གྲྭ་བཅུར་ཡང་འདུད་
འདུལ་དྲག་མོའི་དབང་། བཀའ་སྲུང་གི་སྲོག་གཏད། མགོན་པོ་ཚོགས་བདག་གི་
141



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དབང་སོགས་ཉེར་མཁོའི་བྱིན་རླབས་ཁ་ཤས་སྩལ་ཞིང༌། བསྙེན་པ་ཚད་ལྡན་
ཐེབས་ངེས་དང༌། ལོ་མཇུག་ཏུ་བཟློག་རིགས་གནད་སྨིན་མ་ཆགས་པར་བསྒྲུབ་
རྒྱུའི་ལྗགས་བཀོད་སྩལ། དགུན་ཐོག་མཚམས་ཀྱི་བཅད་རྒྱར་བཞུགས། སྔར་ཀུན་
མཁྱེན་འཇམ་དབྱངས་བཞད་སྤྲུལ་རིན་པོ་ཆེར་བདེ་མཆོག་ལུས་དཀྱིལ་ཀྱི་སྨོན་་་་་
ལམ་གནད་འདྲིལ་ཞིག་བཀའ་རྩོམ་གནང་དགོས་ཚུལ་གྱི་ཞུ་ཡིག་ཕུལ་བར་རིམ་་་
གཉིས་ཀྱི་འགངས་འཆུན་པའི་གསུང་མགུར་ཞིག་གནང་བ་འདི་དུས་འབྱོར།
ཆུ་ལུག( སྤྱི་ལོ༡༨ ༨ ༣） ལོ་གསར་གྱི་དགྱེས་སྟོན་དང༌། ཆོ་འཕྲུལ་སྨོན་ལམ་
གྱི་ཚོགས་དབུར་གསུང་ཆོས་གནང་བ་སོགས་སྔར་རྒྱུན་ལྟར་བཀའ་དྲིན་བསྐྱངས།
བླ་བྲང་དུ་དཀོན་མཆོག་བ་ལི་མ་ཟེར་བའི་མི་ངན་ཞིག་གིས་དཀྲུགས་ཤིང་བགྱིས་་
ཏེ་སྐུ་ཕྱོགས་དང་ཕྱག་མཛོད་གཉིས་ཐུགས་མི་མཐུན་པའི་འཁྲུགས་ཟིང་ཆེན་པོ་་་་
ཞིག་བྱུང་བའི་གནས་ཚུལ་གསན་འཕྲལ་ཐུགས་མ་བདེ་བར་མགོན་ཁང་དུ།
བསྐལ་བ་བཟང་པོའི་ཐུབ་བསྟན་འཛིན་པའི་རྗེ། །དབང་ཕྱུག་བརྒྱད་ལྡན་མགོན་
པོ་ཞབས་བརྟན་ཅིང་། བཀྲ་ཤིས་གཡས་འཁྱིལ་དཔོན་སློབ་འདུས་སྡེར་བཅས།
མི་མཐུན་བར་ཆད་གཡུལ་ལས་རྣམ་རྒྱལ་ཏེ། ཆོས་སྲིད་ལེགས་ཚོགས་མི་ཉམས་
གོང་འཕེལ་ཤོག །ཅེས་པའི་ཞལ་བྱང་ཅན་གྱི་སྙན་དར་ཕུལ་ཏེ་སྐུ་ཞབས་རིན་པོ་
ཆེའི་ཞབས་པད་བརྟན་པ་དང༌། ཆོས་སྡེ་ཆེན་པོར་ཕྱི་ནང་གི་ཉེར་འཚེ་ཞི་ཞིང་
བཤད་སྒྲུབ་འཕེལ་བའི་འཕྲིན་བཅོལ་གནད་སྨིན་མཛད། བདུན་གསུམ་གྱི་རིང་
བཅད་རྒྱ་མཛད་ཅིང་དབང་གི་སྦྱིན་སྲེག་སྤེལ་ཚིག་དམིགས་བསལ་ཅན་གནང་། །
འདིའང་བླ་བྲང་སྐུ་ཕྱོགས་རིན་པོ་ཆེའི་འཕྲིན་ལས་ཀྱི་རྐྱེན་སེལ་དུ་དམིགས་པར་
གསུང་ཟུར་ལས་ཤེས། གཉིས་པའི་ནང་རྐྱང་ཚའི་ཆུ་ཚན་དུ་ཕེབས་རྒྱུའི་གྲ་སྒྲིག་
བྱེད་བཞིན་པའི་སྐབས་ཨ་ལགས་རྨོག་རུ་རིན་པོ་ཆེར་རྐྱང་ཚའི་རྒྱལ་པོ་འདི་ལྷ་་་་
སར་འགོད་པའི་དུས་ལ་བབ་པ་ལྟ་བུའི་ལྟས་འགའ་ཞིག་བྱུང་བས་དེ་ལྟར་བགྱིས་་
142



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆོག་མིན་གྱི་དགོངས་བསྟུན་ཞུས་པར། ཨ་ལགས་རྡོ་རྗེ་འཆང་ནས་དེ་བཀའ་
དྲིན་ཆེ་བས་ཅིས་ཀྱང་ད་ལམ་དེ་ལྟར་གནང་དགོས་ཞེས་ལྷ་དར་སྲིད་དུ་རིང་བ་་་
ཞིག་འབུལ་བར་མཛད། བཅུ་གཅིག་གི་ཉིན་ཆུ་ཚན་དུ་ཕེབས། མཚན་མོ་སྒར་
ཁའི་ཕྱོགས་བཞི་ནས་སྤྱང་ཀི་ངུ་ཟུག་བྱས་བྱུང་བའང་ལྟས་ཤིག་ཏུ་དགོངས། །
རྐྱང་ཚའི་སྡེ་བ་གསུམ་སོ་སོར་བསངས་རྫས་བསྒྲིགས་བཅུག་སྟེ། བསངས་ཡིག་
གངས་ཅན་སྐྱབས་གཅིག་མ་གསར་རྩོམ་གནང་ཞིང་། ཚེས་བཅོ་ལྔའི་ཉིན་
བསངས་དང་གཏོར་མ་ཕུལ་ཏེ་ཆོས་སྐྱོང་དུ་མངའ་གསོལ་བ་གནང་། རྒྱལ་
གསར་ཞི་དྲག་གི་ཙ་ཀ་ལི་བཞེངས་པ་རྒྱལ་ཁང་དུ་བཞག རྒྱལ་པོ་དྲེལ་ནག་ཅན་
འདི་གྲུབ་དབང་བསྟན་པའི་རྒྱལ་མཚན་གྱི་སློབ་གྲས་བླ་མ་ཞིག་འདྲེར་སྐྱེས་ནས་་་
ཉིན་ཤུག་མགོའི་རི་ཁྲོད་དུ་གནས་པ་གཞན་གནོད་ཀྱི་གདུག་རྩུབ་ཤིན་ཏུ་ཆེ་བས།
ཉེ་འཁོར་དུ་མིང་ནས་ཀྱང་འབོད་མི་ཕོད་པ་ལྟ་བུ་ཞིག་ཡིན་ཡང་ལྷ་སར་བཀོད་་་
ཚུན་ཆད་ནས་བཟུང་སུ་ལའང་མི་གནོད་པའི་ཞི་འཇམ་ཅན་དུ་སོང་། ཕྱིས་སུ་
བཀའ་ལས། སྔོན་ཆད་ཐམས་ཅད་ཀྱིས་སེམས་ཆུང་བྱེད་རྒྱུ་མང་སོང་བས་ལན་
པ་འདྲ། སྐབས་འགའ་ཞིག་ཏུ་ཆོས་སྐྱོང་འདི་ཚོར་དྲག་བཙན་རེ་དགོས་པ་ལྟ་བུ་
རེད་མོད། ཧ་ཅང་བཙན་ཆེས་ན་མགོ་ལོ་མི་ཐུབ་སྙམ་ནས་རིགས་བདག་ཏུ་སྤྱན་
རས་གཟིགས་སྒོམ་ཁུལ་གྱིས་ཐུགས་རྗེ་བསྐུལ་གང་ཐུབ་ལ་འབད་པ་དེས་ཅིག་་་་་་
བྱས་སོང་གསུངས། གདན་སར་ཕེབས་ནས་མ་འགྱངས་པར་གདུ་བུ་ཆོས་རྗེའི་སུ་
རུག་ཁར་གདན་དྲངས་པ་ལྟར་བྱོན། སྤྱི་སྒེར་ནས་བསྙེན་བཀུར་གཟབ་པར་གང་
འཚམས་ཀྱི་འདོད་ཆོས་སྩལ། ཉིན་གཅིག་མཇལ་མི་ཞིག་གིས་ལམ་འབྲས་བླ་
བརྒྱུད་གསོལ་འདེབས་ཚར་ཆེན་གྱིས་མཛད་པ་དང་། རྣལ་འབྱོར་མའི་སྐུ་རྡོ་
དྲིལ་བཅས་ཕུལ་བར་རྟེན་འབྲེལ་ཞིག་ཏུ་དགོངས་ཏེ་དགྱེས་ཚོར་མཛད། སླར་
གདན་སར་ཕེབས་ནས་གཙུག་ལག་ཁང་རྣམས་ལ་མཆོད་མཇལ་མཛད། ཨ་
143



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལགས་རྨོག་རུ་རིན་པོ་ཆེ་དང་གསུང་གླེང་རྒྱུན་རིང་གནང་། བློ་གླིང་ཡིག་ཆའི་
སྐོར་སོགས་ཀྱི་པར་འདི་ཐོས་བསམ་གྱི་རྟེན་དུ་སོང་གཤིས་པར་རྒྱག་རྣམས་ཀྱིས་་་
ཀྱང་གཅེས་སྤྲས་དོ་དམ་གང་དྲག་བྱེད་པ་དང་། པར་ཡིག་འབྲི་མི་ཚོས་ཡིག་
གཟུགས་ལེགས་ངེས་ཆད་ལྷག་མེད་པ་འབྲི་གང་ཐུབ་དང་། ཞུས་དག་པ་རྣམས་
ཀྱིས་པར་ཡིག་དང་། པར་ལ་ཞུས་དག་ཚར་གསུམ་རེ་འགྲོ་ངེས། པར་རྐོས་པ་
བཞི་བཅུར་ཉེ་བ་ཚེགས་བཙུགས་པ་རྣམས་ཀྱིས་ཀྱང་ཁྲལ་ཆོས་སུ་མ་སོང་བར་་་་་
ཡིག་གཟུགས་འགྱུར་མེད་བསྟན་པའི་རྒྱན་དུ་འགྲོ་བ་བྱེད་དགོས་ཚུལ་གྱི་བཅའ་་་
ཡིག་གསར་རྩོམ་མཛད་དེ་གང་ཅིའི་ལྗགས་བཀོད་ཞིབ་པར་སྩལ། དབུ་མའི་
འཛིན་གྲྭར་འཇུག་པའི་རྒྱུགས་བཞེས་པ་ཕལ་ཆེར་ལ་ཤིན་ཏུ་བྱང་བ་བྱུང་བས་་་་་
དགྱེས་ཚོར་མཛད། དོན་གཉེར་ཅན་འགའ་ཞིག་གིས་བསྐུལ་ཏེ་ཁྲི་གདན་ཟུར་
སོགས་བླ་གྲྭ་མང་པོར་ཚེ་དཔག་མེད་ལྷ་དགུའི་དབང་དང་། བླ་མེད་རྡོར་སེམས།
རིག་བྱེད་མ། འཇམ་དབྱངས་ནག་པོ་རྣམས་ཀྱི་རྗེས་གནང་། ཨ་ལགས་སྨོན་ལམ་
རིན་པོ་ཆེས་མཛད་པའི་གཅོད་ཁྲིད་ཀྱི་ལུང་བཅས་སྩལ། སྟོད་ཕྱོགས་ནས་སྙན་
བསྐུལ་ནན་ཆེ་བར་བརྟེན་གསུམ་པའི་ཡར་ཚེས་ལ་བཏེགས། མཁན་པོ་སོག་པོ་
ཚང་ནད་ཚབས་ཆེ་བའི་སྒང་ཡིན་ཡང་ཕྱག་ཕྱིར་ཁྲིད་དེ་བཀའ་བསྒོ་སོགས་་་་་་་
མཛད་པས་རིམ་གྱིས་སངས་དྭངས་སུ་གྱུར། ཆག་ཝ་མའི་དབལ་ཤུལ་སོགས་སུ་
ཕེབས་བཞུད་འགའ་ཞིག་གནང་། རྔ་བའི་མཚེ་བླ་མ་སོགས་ཆེད་གཉེར་གྱིས་
མཇལ་དུ་བྱུང་། རྐ་ཆུ་ཁར་ཕེབས་ཚེ་ནང་རྟེན་ཐམས་ཅད་ཞལ་ཕྱེ་སྟེ་ཁྲུས་གསོལ་
དང་རབ་གནས་གནང༌། རྟ་ཐབ་ཀྱི་བསུ་བ་དང་། གྲྭ་མང་གིས་སེར་སྦྲེངས་
བཅས་རྔ་བའི་དགོན་གསར་དགེ་ལྡན་ལེགས་བཤད་གླིང་དུ་ཕེབས། སྔ་མོ་འདི་
གའི་གྲྭ་བ་མང་པོར་ཡི་དམ་རྡོ་རྗེ་འཇིགས་བྱེད་ཆེན་པོའི་ལས་རུང་གི་བསྙེན་པ་་་་
གཏོང་དགོས་ཀྱི་ལྗགས་བཀོད་སྩལ་པ་ལྟར་བསྙེན་སོང་སུམ་ཅུ་སྐོར་ལ་རྒྱུད་པའི་་་
144



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱག་བཞེས་ལྟར་ལྕགས་མཁར་ཚད་ལྡན་འཕྲལ་དུ་བསྒྲུབ་རྒྱུའི་ཞལ་བཀོད་གནང་།
ལྕགས་མཁར་ཚུགས་ནས་ཉིན་ཁ་ཤས་སོང་ཚེ་ལྕགས་མཁར་གྱི་ཕྱོགས་གཅིག་ཕུར་
གདབ་གཏོར་མ་དང་བཅས་ཕར་ཕྱོགས་སུ་ཡོ་ནས་ནུར་སོང་བ་སྒྲུབ་མི་རྣམས་་་་་
ཀྱིས་ལྟས་ངན་པ་ཞིག་ཏུ་དོགས་པས་གནས་ཚུལ་སྙན་ཞུ་ཕུལ་བར། ཁོ་རང་རང་
ཞིག་ལ་སོང་བ་ལྟས་མི་བཟང་རྒྱུ་མེད། དབྱུ་གུ་སོགས་སླར་བརྩིགས་ཆོག་
གསུངས་ནས་མཆོད་དཔོན་ལ་སླར་རྩིག་ཏུ་འཇུག་པ་གནང་། ཉིན་གཅིག་སེར་
བ་འཇིགས་སུ་རུང་བ་ཞིག་བྱུང་སྟེ་གནམ་ལྕགས་བརྒྱུད་མར་འཕངས་བྱུང་སྐབས་
རྗེ་ཉིད་ནས་གཅོད་དམིགས་གནང་བར་གསུངས་པ་བདག་གཞན་མཉམ་བརྗེའི་་་
བྱང་ཆུབ་ཀྱི་སེམས་དང༌། དམིགས་མེད་ཀྱི་ལྟ་བ་ལ་གོམས་པ་ཀློང་དུ་གྱུར་པའི་
སྟོབས་ཀྱིས་རྐྱེན་ངན་ལམ་དུ་བསྒྱུར་བའོ། །ལྕགས་མཁར་གྲོལ་ཉིན་འཁྲུལ་འཁོར་
རྣམ་བཤད་ཁམས་གསུམ་ལས་རྣམ་པར་རྒྱལ་བའི་ཉི་འོད་ཀྱི་དཔེ་ཞིག་འབུལ་་་་་
མཁན་བྱུང་བ་རྟེན་འབྲེལ་ལེགས་པར་དགོངས། ཁུ་ཞང་རྡོ་རྗེ་འཆང་ཆེན་པོའི་
སྐུ་གདུང་མཇལ་བའི་ཕྱིར་ཆེད་གཉེར་གྱིས་ཨ་མཆོག་མཚན་ཉིད་སྒར་དུ་ཕེབས།
འདི་ཉིན་འབྱོན་ལམ་དུ་སེར་དྲག་ཅིག་བྱུང་སྟེ་ཉེ་འཁོར་དུ་ཐོག་མང་པོ་བརྒྱབ་པ་
ཞབས་གྲས་ཐམས་ཅད་ཀྱིས་ཐོས། ཕྱི་ཉིན་དབུ་མནབས་གསེར་ཞྭའི་སྟེང་དུ་ནག་
ཤར་རེ་བ་ཁ་ཤས་འདུག་པ་སྐུ་ཚབ་བླ་མས་མཐོང་ནས་འདི་སེར་བ་བརྒྱབ་པའི་་་་
ཤུལ་ཡིན་ནམ་ཞུས་པར། དེ་ཅི་ཡིན་མི་ཤེས་ཀྱང་ཕལ་ཆེར་ཐོག་གི་ཤུལ་ཡིན་འདྲ་
གསུངས་པ་ལ་དཔག་ན་མཚུངས་མེད་གྲུབ་པའི་དབང་ཕྱུག་ཆེན་པོ་འདི་ཉིད་ཀྱི་་་
དབུར་གནམ་ལྕགས་ལྷུངས་པས་ཉིད་ཀྱི་སྐུ་ལུས་ལ་གནོད་པ་མེད་པར་མ་ཟད།
ཐོག་གི་སྒྲ་ཡང་ཕྱག་ཕྱི་བ་རྣམས་ཀྱིས་མི་ཐོས་པར་བྱིན་གྱིས་བརླབས་པ་སྔོན་རྒྱལ་
བ་ཐོག་ལྡགས་པ་ཞེས་གྲུབ་པའི་ཡང་རྩེར་བགྲོད་པ་ཚོར་ཡང་འདི་བས་ལྷག་པའི་་
རྣམ་ཐར་ཡོད་པ་མ་ཡིན་ནོ། །གདུང་མདུན་དུ་བླ་མ་མཆོད་པའི་ཆོ་གའི་སྒོས་
145



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཆོད་འབུལ་གང་རྒྱས་དང་འཕྲལ་ཡུན་གྱི་སྨོན་འདུན་དང་ཐུགས་རྗེ་བསྐུལ་བའི་
གསོལ་འདེབས་སོགས་ནན་ཏན་གནང་། ཕྱིར་འབྱོན་པའི་སྒར་ཐོག་ཏུ་ཚོ་བདུན་
དགེ་བཤེས་དང་། དབོན་པོ་ཚུལ་ཁྲིམས་རྒྱ་མཚོ་སོགས་ལ་ཚེ་དབང་སྩལ། མཁའ་
རིའི་ཁར་བསངས་གནང་ནས་མ་དགོན་དུ་ཕེབས། ཨ་ལགས་སྨོན་ལམ་རིན་པོ་
ཆེའི་མཆོག་སྤྲུལ་སོགས་གདན་སའི་མཚམས་ཞུ་བ་འབྱོར་བ་རྣམས་ཕྱག་ཕྱིར་ཁྲིད་
ནས་མགོན་ཁང་དུ་ཞིབ་མཇལ་མཛད། ཆོས་རྒྱལ་ལྷ་ཁང་དུ་འཕྲིན་བཅོལ་གནད་
སྨིན་ཞིག་མཛད་ཅིང་། རྗེས་སོར་རྗེ་ཉིད་ཕེབས་དུས་མ་གཏོགས་ལྷ་ཁང་འདིར་
མཇལ་མི་སུ་ཡང་བཏང་མི་ཆོག་ཚུལ་གསུངས། རི་ཁྲོད་དུ་མཚམས་ཀྱི་བཅད་
རྒྱུར་བཞུགས། སྔོན་ཆད་དགོན་ཕན་ཚུན་དུ་སྒྲུབ་མཆོད་ཚུགས་པ་རྣམས་ཀྱི་
དབྱངས་རྟ་དང་ཕྱག་ལེན་ལ་ངེས་བཞག་ཆེར་མེད་སྟབས། འདི་དུས་ཕྱོགས་
འདིར་རྒྱུད་སྟོད་སྨད་གྱི་ཕྱག་བཞེས་རྣམ་པར་དག་པ་གསར་དུ་འཛུགས་པའི་་་་་་
དགོངས་བཞེད་ཀྱིས། མ་དགོན་དུ་བདེ་གསང་འཇིགས་གསུམ་གྱི་སྒྲུབ་མཆོད་
སོགས་སྟོད་རྒྱུད་ལྟར་དང་། ཚོ་བདུན་དུ་སྨད་རྒྱུད་ལྟར་བྱེད་དགོས་ཚུལ་གྱི་
བཀོད་ཁྱབ་གནང་སྟེ་ཚོ་བདུན་དགོན་གྱི་གྲྭ་བ་འདོན་བཟང་ཉི་ཤུ་སྐོར་འབོད་པ་
མཛད་ནས་ཕྱག་ཕྱིར་བྱ་ཕུག་སྔགས་རམས་པ་དཀོན་མཆོག་ནོར་བུ་ཁྲིད་བྱུང་བ་་་
ལ་དབྱངས་དཔོན་བྱེད་བཅུག་ནས། སྒྲུབ་ཁང་གི་ཉེ་འཁོར་སྡོང་བོ་ཞིག་གི་རྩར་
འཇིགས་བྱེད་བདག་འཇུག་སོགས་ཀྱི་དབྱངས་རྟ་དང་ཕྱག་ལེན་རྣམས་བསླབ་་་་་
སྦྱངས་ཞིབ་པར་བྱས། དོགས་པ་གང་ཤར་སྐུ་མདུན་རིན་པོ་ཆེར་འཕྲལ་དང་
འཕྲལ་དུ་ཞུས་ནས་སྒྲོ་འདོགས་བཅད། བདུད་རྩི་རིལ་བུ་ཕོན་ཆེ་བ་མན་ངག་
བཞིན་གསར་དུ་སྒྲུབ་པ་གནང་། མ་དགོན་དུ་ཕེབས་ནས་མགོན་ཁང་དུ་བསྐང་
གསོལ་རྒྱས་པ་མཛད། བདུན་པའི་ཚེས་འགོར་ཚོ་བདུན་དགོན་དུ་ཕེབས། རྒྱུད་
གྲྭ་བ་རྣམས་ལ་གདིང་བ། ལྷུང་བཟེད། ཤོག་ལི། ཆབ་རིལ། ཆབ་ཐུར། རྒྱུད་
146



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁུག་ཕྲེང་བ་སོགས་རྒྱུད་གྲྭ་ནང་བཞིན་གྲས་མཚུངས་དགོས་ཚུལ་གྱི་ལྗགས་བཀོད་
མཛད། རྒྱུད་པའི་ཆོས་སྐྱོང་དམ་ཅན་གྱི་གཏོར་འབུལ་ཚོགས་སུ་བཙུགས། དམ་
ཅན་གྱི་ཐང་ག་ཞིག་བཞེངས་རྩིས་ཀྱིས་ལྷ་བཟོ་ཡོད་མེད་རྩད་གཅོད་གནང་བའི་་་
ཚེ་ལྷ་བཟོ་ཐོགས་མེད་ཟེར་བ་དེར་སླེབས་བྱུང་བ་ལ་ཉིན་དེར་རྟེན་ཐང་བཞེངས་་
བཅུག་པ། ལྷ་བཟོས་རྗེ་ཉིད་འདུ་ཁང་ཐོག་ཀའི་གཟིམས་ཆུང་དུ་བཞུགས་པའི་
དྲུང་དུ་འབུལ་བ་དང་། ཚོགས་སུ་དབུ་མཛད་ཀྱིས་དམ་ཅན་གཏོར་འབུལ་མཐུ་
སྟོབས་ནུས་པ་མའི་དབུ་བསྐུལ་བ་དུས་མཉམ་བྱུང་བ་ངོ་མཚར་བའི་རྟེན་འབྲེལ་་་
དུ་སྣང་། དགོན་འདིར་བདེ་མཆོག་ལཱུ་ཨི་བའི་དཀྱིལ་འཁོར་སྒྲུབ་མཆོད་འཛུགས་
དགོས་ཚུལ་གྱི་ལྗགས་བཀོད་མཛད་པ་ན། ཏཱ་རོ་དང་དགོན་པའི་ལས་སྣ་རྣམས་
ཀྱིས་དབང་གི་སྙན་བསྐུལ་ཕུལ་བ་ལྟར། དེ་གའི་བླ་གྲྭ་རྣམས་ལ་ལུ་ཨི་བའི་ལུགས་
ཀྱི་བདེ་མཆོག་ལྷ་རེ་གཉིས་མའི་དབང་ཆེན་སྟ་གོན་དང་བཅས་བསྩལ། མཇུག་
ཏུ་དངོས་འབུལ་དང་བཅས་དགེ་བཤེས་ཚང་ནས་བརྟན་བཞུགས་ཀྱི་བཤད་པ་་་་
ཞུས་པའི་ལན་དུ། སྙིགས་མའི་དུས་མཐར་ཡུལ་མཐའ་འཁོབ་ཏུ་དགེ་འདུན་གྱི་
སྡེ་བཙུགས་ནས་བསྙེན་བཀུར་ཕུལ་བ་ཕན་ཡོན་ཆེ་ཚུལ། སྔགས་ཀྱི་བསྟན་པ་
སངས་རྒྱས་འབྱུང་བ་ལས་ཀྱང་དཀོན་པས་བདེ་གསང་འཇིགས་གསུམ་སོགས་་་་་
རྒྱུད་སྡེ་སོ་སོའི་དཀྱིལ་འཁོར་སྒྲུབ་མཆོད་རྒྱུད་པའི་ཕྱག་བཞེས་བཞིན་བསྒྲུབ་རྒྱུ་་་
བྱུང་བ་སྐལ་བ་ཡག་ཚུལ་དབྱངས་རྟ་སོགས་ཀྱང་བཀྲ་ཤིས་འཁྱིལ་རྒྱུད་པའི་ཕྱག་་་
ལེན་ལྟར་བཙུགས་པ་དབུས་གྱི་རྒྱུད་སྨད་དང་མི་མཐུན་པ་འགའ་ཟུང་འདུག་་་་་
ཀྱང་རྗེ་འཇམ་དབྱངས་བཞད་པའི་རྡོ་རྗེས་རྒྱུད་ཆེན་དཀོན་མཆོག་ཡར་འཕེལ་་་
བའི་མན་ངག་ལྟར་སྲད་རྒྱུད་དང་བསྟུན་པ་ཡོད་ཚོད་དུ་མངོན་པས་སླན་ཆད་་་་
བསྒྱུར་བཀོད་བྱས་མི་ཆོག་ཚུལ། ལྷག་པར་བདེ་མཆོག་སྐོར་གྱི་དབྱངས་རྟ་གཞན་
ལས་ཀྱང་ཁུངས་བཙུན་པའི་རྒྱུ་མཚན་སོགས་གསུང་བཤད་མང་ཙམ་མཛད་པས།
147



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚོགས་པ་ཕལ་མོ་ཆེའི་མིག་ནས་མཆི་མ་འཁྲུགས་པ་བྱུང་། ཚོགས་སུ་མང་ཇ་ཉིན་
འཁྱོངས་དང་འགྱེད་ཐེབས་བསྟར། མཁར་དགུའི་དཔོན་པོ་ཚུལ་ཁྲིམས་རྒྱ་མཚོ་
དགེ་ཚུལ་དུ་བསྒྲུབས་པར་སྒྲོལ་སྐུ་རྒྱ་གར་མ་གསུང་འབྱོན་དུ་གྲགས་པ་ཞིག་ཕུལ་་
བར་དགྱེས་ཚོར་མཛད་ཅིང་ཕྱིས་འབྲལ་སྤངས་རྟེན་གྲས་སུ་བཞུགས། སྔར་
ལྗགས་བཀོད་གནང་བ་བཞིན་ཏཱ་རོ་འཇམ་དབྱངས་ནས་གང་ཅིའི་ཆ་རྐྱེན་སྦྱར་་་་
ཏེ་ལོ་ངོ་མཐོང་གསུམ་གྱི་ཁོངས་སུ་བྱང་ཆུབ་མཆོད་རྟེན་ཐོག་ཚད་བདུན་པ་་་་་་
བཀོད་པས་མཛེས་པ། ཤོད་ཀྱི་མདུན་རྒྱབ་གཡས་གཡོན་དུ་ཐུགས་རྗེ་ཆེན་པོ་
ཕྱག་སྟོང་སྤྱན་སྟོང་སྒྲོལ་མ་དཀར་ལྗང་སོགས་ཀྱིས་བསྐོར་བ་དང༌། འཇམ་
དབྱངས་ཀུན་གཟིགས་གནས་བརྟན་བཅུ་དྲུག་སོགས་ཀྱིས་བསྐོར་བ། ཨོ་ཊི་ཡ་
ནའི་རིག་འཛིན་མཚན་བརྒྱད་ཀྱིས་བསྐོར་བ། བཀའ་འགྱུར་དང་ཤེར་ཕྱིན་རྒྱས་
འབྲིང་བསྡུས་པ་གྲངས་མང་བཅས་བཞུགས་ཤིང་། བར་ཐོག་གསུམ་ལ་འོད་
དཔག་མེད་དང༌། རྗེ་རིན་པོ་ཆེ། སྒྲོལ་དཀར་རྣམས་ཀྱི་སྟོང་སྐུ། བུམ་པའི་ནང་
དུ་རྡོ་རྗེ་འཆང་གི་སྣང་བརྙན་བཅས་བཞེངས་གྲུབ་པ་ལ་གཟིགས་རྟོག་ཞིབ་པར་་་
མཛད་ཅིང་། སྟེང་འོག་གི་བར་སྟོངས་གང་ཡོད་ལ་ཆོ་འཕྲུལ་ཉིན་བཅོ་ལྔའི་
བཀོད་པ་དང་། རྒྱལ་དབང་། པཎ་ཆེན། ཀིརྟི་སོགས་ཀྱི་སྐུ་ཕྲེང་དང་། སངས་
རྒྱས་བྱང་སེམས་ཡི་དམ་ཆོས་སྲུང་དུ་མའི་སྣང་བརྙན་ལོགས་རིས་སུ་བྲི་དགོས་་་་་
ཚུལ་གྱི་ལྗགས་བཀོད་འདི་དུས་རྩལ། དོན་གཉེར་བ་མང་པོར་བསྙེན་རྫོགས་ཀྱི་
སྡོམ་པ་གནང་། ཁོ་ལ་ལྔར་གྲགས་པའི་ལ་བཙས་གནས་གཞན་དུ་སྤོས་ཤིང་
བསངས་གསར་རྩོམ་གནང༌། ཚ་ཁོ་མཁན་ཆེན་ངག་དབང་གྲགས་པའི་གདན་ས་
ད་ཚང་དགོན་ནས་གདན་དྲངས་པ་བཞིན་བསུ་བ་སེར་སྦྲེངས་དང་བཅས་ཕེབས།
ལས་སྣེ་རྒན་མང་གིས་སྙན་བསྐུལ་ལྟར་དེ་གའི་བླ་གྲྭ་ཡོངས་ལ་གསང་འདུས་་་་་་་
འཕགས་ལུགས་ཀྱི་དབང་ཆེན་སྟ་གོན་བཅས་གནང༌། རྒྱུད་གྲྭའི་སྒྲིག་ལམ་གྱི་
148



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྐོར་ལས་བརྩམས་པའི་བསླབ་སྟོན་ཀྱང་བཀའ་དྲིན་བསྐྱངས། མགོན་ཁང་དུ་
བསྐང་གསོལ་རྒྱས་པ་དྲུག་ཅུ་བ་དང་བཅས་གསུངས། ཚོགས་སུ་མང་ཇ་དང་
བསོད་བཏགས་རེའི་འགྱེད་བསྟབས། རོང་རུར་ཕེབས་བཞུད་ཁ་ཤས་དང༌།
གང་འཚམས་ཀྱི་ཆོས་སྦྱིན་སྤེལ་ནས་སླར་རྔ་བའི་དགོན་གསར་དུ་ཕེབས། ལས་
སྣེ་རྒན་མང་གིས་ཞུས་ཏེ་དེ་གའི་བླ་གྲྭ་རྣམས་ཀྱིས་གཙོས་གསན་མཁན་ཆེས་མང་
བར་ཉིན་བཅོ་ལྔའི་རིང་སྡེ་སྣོད་རབ་འབྱམས་ཀྱི་གནད་དོན་འདྲིལ་བའི་ལེགས་་་
བཤད་བླ་ན་མེད་པ་བྱང་ཆུབ་ལམ་གྱི་རིམ་པ་ཆེན་མོའི་བཤད་ལུང་ལུང་རིགས་་་་་
ཀྱིས་མཐའ་ཆོད་ཅིང་གནད་འགག་སེམས་སྟེང་དུ་བསྐོར་བས་རྒྱུད་འབུལ་ངེས་་་་
སྩལ་བའི་མཐར་སེམས་བསྐྱེད་མཆོད་པའང་གནང་། བཀའ་ཆོས་ཀྱི་དབུ་
བཙུགས་པའི་སྔ་ནུབ་མཚན་ལམ་དུ། འཆམ་ཐང་ཆོས་རྒྱལ་ལྟ་བུའི་གཤིན་རྗེའི་
རྒྱལ་པོར་འགའ་ཞིག་གིས་སྙན་ཤལ་ཕུལ་བ་མ་བཞེས་པར་དར་དེ་ཁོང་ལ་འབུལ་་
བ་དང་། ཆོས་རྒྱལ་དགའ་བའི་རྣམ་པ་ཅན་ཞིག་གིས་རྗེ་ཉིད་ལ་ཕྱག་འབུལ་བ་
སོགས་བྱུང་བ་དུས་མཐར་འཇམ་མགོན་བསྟན་པའི་ཡང་སྙིང་གསལ་བར་མཛད་
པ་ལ་བཀའ་སྡོད་ལས་ཀྱི་གཤིན་རྗེ་ཐུགས་གཏིང་ནས་དགྱེས་པའི་རྣམ་འགྱུར་དུ་་་
མངོན། བཀའ་ཆོས་འདིའི་དབུ་འཛུགས་པའི་ཉིན་དད་ལྡན་ཞིག་གིས་མཉམ་
མེད་ཇོ་བོ་ཆེན་པོའི་ཐང་ཀ་ཞིག་ཕུལ་བ་དང་། མ་དགོན་ནས་བཀའ་གདམས་
གླེགས་བམ་གདན་དྲངས་པ་སྐུ་དྲུང་དུ་འབྱོར་བ་དུས་མཉམ་བྱུང་བ་ལ་དགྱེས་་་་་
ཚོར་ཆེར་མཛད། དད་ལྡན་འགའ་ཞིག་གིས་བསྐུལ་ཏེ་ཐིག་ལེ་བཅུ་དྲུག་གི་
དབང་གནང་སྐབས་སེར་སྐྱའི་ཁྲོམ་ཚོགས་ཤིན་ཏུ་ཆེ་བ་བྱུང་བར་ཕྱོགས་མཐར་་་
བཀའ་གདམས་སྤེལ་བའི་རྟེན་འབྲེལ་འགྲིགས་པ་ཡིན་གསུང་དགྱེས་ཉམས་ཆེ་བ་་
གནང༌། དེ་གའི་འཛིན་གྲྭ་ཐམས་ཅད་ལ་བགྲོ་གླེང་གི་རྒྱུགས་བཞེས་ཏེ་དགོན་པ་
གསར་བའི་ཚོད་ལ་དཔག་པའི་བགྲོ་གླེང་བྱེད་ཚུལ་དང༌། ལན་འདེབས་ཚུལ་
149



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོགས་ཤིན་ཏུ་ལེགས་གསུངས་ནས་ཐུགས་ཚིམ་པ་བྱུང་ཞིང༌། རྗེས་སོར་རྒྱན་
འཇུག་དང་བརྩི་བཞག་སོགས་ཀྱི་རྒྱུགས་བཞེས་པའི་དུས་སུ་ཡང་བསྔགས་བརྗོད་
མཛད་པ་སྒྲུབ་པའི་མཆོད་སྤྲིན་ཆེན་པོར་གྱུར་པའི་གཏན་ཚིགས་སོ། །ཚོགས་སུ་
མང་འགྱེད་ཀྱི་ཐེབས་ཀྱང་སྩལ། རྒྱལ་ཁང་གསར་བར་ཐོག་བབས་པ་སོགས་
འཚུབ་ལྟས་ཆེ་ཚུལ་ཞུས་པར། གཡག་རྭ་ཞིག་གི་ནང་དུ་རྡོ་ནག་གྲུ་གསུམ་ལ་ཡི་
གེ་ཞིག་བྲིས་པ་དར་གྱིས་བཏུམས་ཏེ་བཙན་ཁང་ཕུར་འདོགས་པ་གནང་ཚུན་་་་་་
ཆད་འཚུབ་ཆ་རང་ཞིར་སོང་། བསུ་བའི་སྒར་དུ་གདན་དྲངས་པ་ལྟར་བྱོན། དེ་
གའི་སེར་སྐྱ་རྣམས་ལ་གསང་འདུས་འཕགས་ལུགས་དང་། གདུགས་དཀར་ལྷ་
བཅུ་བདུན་མའི་དབང་སྩལ། གྲོང་བ་ལ་ཇག་རྐུས་སོགས་ཚུལ་མིན་གྱི་བྱ་བ་ལས་
བཟློག་དགོས་ཚུལ་གསུངས་པ་དང་བླངས་ཀྱིས་རྐུས་ཁྲིམས་བསྡམས་པ་ཡུན་རིང་་
གནས་པ་བྱུང་། རྔ་སྟོད་ཚོ་དྲུག་གི་སྡེ་སོ་སོར་འདོད་མོས་དང་བསྟུན་པའི་ཆོས་
སྦྱིན་སྩལ་ཞིང་། ཨ་འདུས་རྒྱ་ཏིས་ཟེར་བའི་མི་སྡེར་གདུགས་དཀར་གྱི་དབང་
གནང་། གཤོང་བའི་སྡེ་ནང་དུ་མི་ཁྱིམ་ཞིག་ལ་གཤོང་བའི་ནག་ཁེ་ཚང་གི་རྒྱལ་
པོ་ཞེས་རྒྱལ་གདོན་གདུག་པ་ཅན་ཞིག་གནས་པ་དེས་ཉེ་རིང་ཐམས་ཅད་ལ་་་་་་
གནོད་ཚབས་ཤིན་ཏུ་ཆེ་བའི་གནས་ཚུལ་སྙན་དུ་ཕུལ་བར། མཆོད་དཔོན་ལ་
རྟེན་ཕུར་འཁྱེར་བཅུག་སྟེ་སྲུང་མདུད་གཅིག་གནང་ནས་ཁྱོད་སོང་ལ་མདུད་པ་་་
འདི་མི་ཁྱིམ་དེར་ཆོས་སྐྱོང་གི་བྲིས་ཐང་རྙིང་བ་ཞིག་ཡོད་པ་དེ་ལ་ཐོགས་གསུངས་
པ་བཞིན་བྱས་པས། དེ་ཕྱིན་ཆད་འདྲེ་ངན་དེས་གཞན་ལ་གནོད་པའི་གཏམ་
ཡང་མེད་པ་བྱུང་། རྗེ་བླ་མ་འདི་ཉིད་ཀྱིས་སྔ་ཕྱིར་རྒྱལ་གདོན་གདུག་པ་ཅན་དུ་
མས་གཙོས་མི་དང་མི་མ་ཡིན་མ་རུང་བ་དུ་མ་ཚེགས་མེད་དུ་འདུལ་བར་མཛད་་་
པ། ཕལ་མོ་ཆེས་གྲུབ་རྟགས་སུ་རྩི་བ་ཙམ་ལས་རྟོག་དཔྱོད་ཆེར་མེད་ལ། དག་
པར་རློམ་པ་འགས་ཡི་དམ་ཆོས་སྐྱོང་གི་མཐུར་སེམས་པའང་སྣང་མོད། དངོས་
15O



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པའི་གནས་ཚོད་ནི་མུ་མཐའ་ཡས་པའི་བསྐལ་བར་བདག་པས་གཞན་གཅེས་ཀྱི་་་་
ལྷག་བསམ་རྨད་དུ་བྱུང་བ་ལ་གོམས་པ་ཀློང་དུ་གྱུར་པའི་སྟོབས་དང་། དེས་ཟིན་
པའི་ཚོགས་གཉིས་རླབས་པོ་ཆེའི་མཐུ་ཡོངས་སུ་རྫོགས་པའི་ནུས་པ་ཡིན་ཏེ།
ཡལ་འདབ་སོ་བཞི་བ་ལས། བསོད་ནམས་རབ་ཞི་བདུད་རྩིའི་རང་བཞིན་མཐུ། །
དེ་ནི་དག་པའི་བདག་ལ་ཅི་ཡང་ཡོད། གང་གི་མཐུ་ཡིས་མ་རུངས་པ་རྣམས་
ཀྱང༌། །འཕྲལ་ལ་ཁྲོ་བའི་དུག་ནི་རབ་ཏུ་གཏོང༌། །ཞེས་གསུངས་པ་ལྟར་རོ། །
སླར་དགོན་གསར་དུ་ཕེབས་ཏེ་བཟློག་རིགས་ཁ་ཤས་གསུངས། དོན་གཉེར་ཅན་
ཉུང་བསྡུས་ལ་རྒྱལ་པོ་གསར་རྙིང་གི་སྲོག་གཏེད་གནང་། སྒར་བཏེགས་ཏེ་རིམ་
གྱིས་རྐ་ཆུའི་ལྕང་རབ་ཁར་ཕེབས། དེ་ནུབ་སྤྱན་ཅུང་ཟད་འཁྲུགས་པ་ཞབས་
གྲས་འགར་དྲི་མེད་དང་བཅས་ཀླུ་བསངས་གཏོང་བཅུག་པས་སྤྱན་འཕྲལ་དུ་་་་་་
དྭངས། བྱམས་ཐང་བརྒྱུད་སྒར་གསར་དུ་གྲགས་པ་སུ་རུག་གོང་མར་བྱོན། །
དགའ་ལྡན་ལྔ་མཆོད་དང་འཛོམ་པས་ཉིན་དེར་མཆོད་འབུལ་ཞལ་འདོན་གང་་་་
རྒྱས་གནང་། རྟ་ཐབ་ཀྱི་བསུ་བ་སེར་སྦྲེངས་དང་བཅས་གདན་སར་བབས། གྲྭ་
མང་ལ་ཕྱག་དབང་སྩལ། དགུན་གྱི་རིང་བཅད་རྒྱ་དམ་པོར་བཞུགས། འདི་དུས་
ཧོར་གྱི་ཇག་པ་འགས་སུ་རུག་ཁ་ནས་རྟ་སྐོར་གཅིག་དེད་སོང་བའི་རྗེས་སུ་ར་་་
མདས་བསྙེགས་ཏེ་ཇག་མི་ལྔ་དྲུག་ཙམ་བསད་སོང་བའི་གནས་ཚུལ་ཐོས་པས་་་་་
དྲུང་འཁོར་རྣམས་དགའ་སྤྲོས་ཡིད་ཚིམ་པ་བྱུང༌། རྗེའི་དྲུང་དུ་སྙན་འབུལ་ཞུས་
པར། འོ་སྙིང་རྗེ། གཞན་གྱི་ལོངས་སྤྱོད་རང་གིར་བྱེད་འདོད་ནས་རང་སྲོག་དོར་
བ་རེད་གསུངས་ཏེ། འཕོ་བ་བསྔོ་སྨོན་བཅས་གསུངས་འདུག ཚད་མ་རྣམ་
འགྲེལ་ལས། ཙན་དན་སྟེའུར་མཚུངས་པ་ལ། །ཆགས་བྲལ་ཞེས་ནི་བརྗོད་པ་ཡིན།
ཞེས་པ་ལྟར་གྱི་ཡོན་ཏན་ཕལ་བའི་བློས་མི་འཁྱུད་པ་ཞིག་གོ །།
དགུང་ལོ་སོ་ལྔ་བ་ཤིང་སྤྲེལ( སྤྱི་ལོ ༡༨ ༨ ༤) ལོ་གསར་གྱི་དགྱེས་སྟོན་དཀྱུས་
151



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལྟར་གནང་། སྨོན་ལམ་གྱི་ཚོགས་དབུར་ཕེབས་ཏེ་གསུང་ཆོས་ལ་དགའ་ལྡན་ལྷ་
བརྒྱ་མའི་ཁྲིད་དང་། ལམ་རིམ་ཆུང་བའི་གཟབ་བཤད་ཀྱི་དབུ་འཛུགས་པ་དང་།
གསོ་སྦྱོང་གི་མགོན་དུའང་བྱོན། བྱ་ཕུག་རྒྱུད་པས་ཞུས་ཏེ་གསན་མཁན་མང་
པོར་མི་འཁྲུགས་པ་ལྷ་དགུའི་དབང་གནང༌། ཐེ་བོ་རོང་ནས་གདན་འདྲེན་ནན་
ཆེ་བ་བཞིན་ཕེབས་ཁར་མཆོད་མཇལ་དང་། ལྷག་པར་ཐུགས་རྗེ་ཆེན་པོའི་
མདུན་དུ་བྱོན་ཏེ་འཕགས་མཆོག་སྤྱན་རས་གཟིགས་ཀྱི་ཐུགས་རྗེ་བསྐུལ་བའི་་་་་་
གསོལ་འདེབས་དང་། ཕྱག་མཆོད་གནད་སྨིན་མཛད། སྔོན་ཐེ་བོ་རོང་འདི་སྐྱེས་
ཆེན་དམ་པ་སུ་ཡང་མི་འབྱོན་པའི་མཐའ་འཁོབ་མུན་གླིང་ལྟ་བུར་ཡོད་ཚེ་གྲུབ་་་་
དབང་བསྟན་པའི་རྒྱལ་མཚན་གྱིས་འཕགས་མཆོག་ཕྱག་ན་པདྨའི་ཐུགས་རྗེ་་་་་་་
བསྐུལ་བའི་སྟོབས་ཀྱིས་ཐེ་རོང་གི་སྡེ་སོ་སོར་འཕགས་པ་སྤྱན་རས་གཟིགས་ཀྱི་སྐུ་་
བཞེངས་པ་དང༌། མ་ཎི་སྨྱུང་གནས་ཀྱི་རྒྱུན་འཛུགས་པ་སོགས་མཛད་པས། །
ཕྱོགས་དེའི་མི་དང་མི་མ་ཡིན་གདུག་རྩུབ་ཆེ་བ་རྣམས་ཀྱང་བློ་རྣམ་དཀར་གྱི་་་་་
ཕྱོགས་ལ་གཞོལ་བ་བྱུང༌། དེ་ཕྱིན་ཆད་མི་མིན་རྣམས་ཀྱིས་ཀྱང་ཆོས་ལ་བར་ཆད་
མི་བྱེད་པ་དང་། སེར་སྐྱ་ཕལ་ཆེར་གྱིས་ཀྱང་དགེ་བ་རེ་བྱེད་པའི་སྲོལ་དར་བ་
ཡིན་སྟབས། རྗེ་བླ་མ་འདི་ཉིད་རོང་ཕྱོགས་སུ་ཕེབས་ཁར་ཐུགས་རྗེ་ཆེན་པོའི་
དྲུང་དུ་ཕྱག་མཆོད་རྒྱ་ཆེར་མཛད་པ་ལའང་དགོས་དབང་ཁྱད་པར་ཅན་ཞིག་་་་་
ཡོད་པར་སྣང་། སྒར་བཏེགས་པ་བསུ་བ་སེར་སྦྲེངས་དང་བཅས་གཟའ་རུའི་
དགོན་དུ་བྱོན། འདི་སྐབས་ཞལ་ནས། མི་དཀར་པོ་བོན་ཞྭ་ཅན་ཞིག་ཡིད་ངོར་
འཆར་བ་བྱུང་། དེ་བྱ་རྒོད་ཟེར་བའི་གཞི་བདག་ཅིག་ཡོད་པ་ཡིན་ནམ་ཞེས་ཟུར་
ཙམ་གསུངས། སེར་སྐྱ་རྣམས་ལ་གང་འཚམས་ཀྱི་འདོད་ཆོས་དང་། བསླབ་
ཁྲིམས་གཙང་བ་ཡོན་ཏན་ཐམས་ཅད་ཀྱི་གཞི་རྟེན་ཡིན་པས་གྲྭ་བ་རྣམས་ཚུལ་་་་་
ཁྲིམས་དག་པ་གལ་ཆེ་ཚུལ་གྱི་བསླབ་སྟོན་ནན་ཏན་མཛད། བོ་ཤོ་དགོན་དུ་
152



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕེབས། སེར་སྐྱའི་ཁྲོམ་ཆེན་པོར་གྲུབ་རྒྱལ་ཚེ་དབང་དང་། ཐུགས་རྗེ་ཆེན་པོ་
དཔལ་མོའི་ལུགས་ཀྱི་དབང་སྩལ། སྔོ་ཆེ་སྒར་གྲོང་སོ་སོར་རང་མོས་དང་བསྟུན་
པའི་ཆོས་སྦྱིན་གནང་། སྔོ་ཆའི་རི་ཁྲོད་དུ་ཕྱག་རྡོར་ལ་སྙན་ཤལ་ཕུལ་བ་བཞེས་
པའི་ཉམས་བྱུང༌། དཔལ་ཤེ་ནང་འགབ་མའི་སྤྲུལ་སྐུ་ཐག་གཅོད་དགོས་ཚུལ་
ཞུས་པར། དེ་ནུབ་མཚན་ལམ་བརྟག་པ་མཛད་ནས་ད་ལྟའི་སྤྲུལ་སྐུ་འདི་བ་ངོས་
འཛིན་མཛད། དཔལ་ཤེ་སྤྲུལ་སྐུ་དང་རྒྱ་ཐེམ་སྡེ་དམངས་ལ་གྲུབ་རྒྱལ་ལུགས་ཀྱི་
ཚེ་དབང་སྩལ། མགྲོན་ཚ་ཕྱོགས་ཀྱི་སྡེ་སོ་སོའི་མི་ཁྱིམ་རྣམས་སུ་འདོད་བསྟུན་གྱི་
ཆོས་བཀའ་སྩལ་ཅིང་། བཀྲ་ཤིས་སྒར་དུ་གྲྭ་བ་མང་པོ་ནད་སྣ་ཚོགས་ཀྱིས་གདུང་
བར་ཐུགས་རྗེ་ཆེན་པོའི་བསྒོམ་བཟླས་སོགས་གལ་ཆེ་ཚུལ་གྱི་བསླབ་བཀོད་་་་་་་
གནང་། པགས་ཁོག་ཏུ་ཕེབས་ཏེ་སྡེ་སོ་སོར་འདོད་ཆོས་དང༌། དེའུ་སྒང་སྒར་གྱི་
གྲྭ་མང་ལ་བདེ་མཆོག་ལཱུ་ཨི་བའི་དབང་སྟ་གོན་དང་བཅས་པ་གནང་། རྡོ་རྗེ་
འཇིགས་བྱེད་ལྷ་བཅུ་གསུམ་མའི་དཀྱིལ་འཁོར་སྒྲུབ་མཆོད་བདག་འཇུག་དང་་་་
བཅས་འཛུགས་དགོས་ཚུལ་གྱི་གསུང་བཀོད་གནང་བ་ཐམས་ཅད་ནས་དད་སྤྲོས་་
དང་བླངས་བྱས་སོང་བར་གཏོང་ཐེབས་སྤྱི་རྫས་སྦྱོར་འཇགས་གནང་། པགས་
པའི་ནང་འཁྲུགས་དང་། པགས་དབྱིས་གཉིས་ཀྱི་བར་དུའང་འཁྲུགས་ལོང་ཆེན་
པོ་ཡོད་པ་ཐམས་ཅད་ལ་གཟུ་བཞག་པས་རིམ་གྱིས་འདུམ་འགྲིགས་བྱུང༌། རྒྱ་
སྒོའི་ཁར་ཡར་ཕེབས་དུས་ཨོ་རྒྱན་གྱི་སྐུ་གསལ་བར་སྒོམ་ཞིང་དྲིན་ཅན་བླ་མ་དམ་
པའི་ཡོན་ཏན་དང་བཀའ་དྲིན་རྗེས་སུ་དྲན་ནས་གསོལ་འདེབས་ཤུགས་དྲག་བྱས་
གསུངས་པ་དགོས་དབང་ཞིག་ཏུ་མངོན། དེ་སྐབས་འཚུབ་ལྟས་རེ་ཡང་ཡོད་འདྲ་
ལ། གཟིགས་སྣང་ཁྱད་པར་ཅན་ཞིག་ཀྱང་བྱུང་བར་སྣང་། ཞག་མལ་གྱི་སར་
བཟློག་རིགས་འགའ་ཞིག་གསུངས། ཚོང་རུའི་ཁོག་ཏུ་ཕེབས་ཏེ་སྡེ་སོ་སོར་འདོད་
ཆོས་འགའ་ཞིག་དང་། བར་མའི་དགོན་དུ་གནས་བཅུའི་ཕྱག་མཆོད་བཙུགས།
153



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཐེ་རོང་ཕྱོགས་ཀྱི་དགོན་ཆེ་ཆུང་རྣམས་ལའང་གོ་བབ་དང་བསྟུན་པའི་མང་་་་་་་
འགྱེད་དཔེ་འགྲེ་བསྟབས། ནང་འཁྲུགས་ཚབས་ཆེ་སྟབས་མི་མང་བསད་འདུག་
པ་ལ་རེ་ཞིག་འདོགས་ཆིངས་མཛད་པས་རིམ་གྱིས་གདུག་སེམས་ཞི་སྟེ་འདུམས་་་
པ་བྱུང༌། ཕྱོགས་འདིའི་མི་རྣམས་རང་བཞིན་གྱི་དམུ་རྒོད་པས་སྡེ་ཕན་ཚུན་ལ་
འཐབ་རྩོད་མེད་པའི་དུས་ཆེར་མི་སྲིད་པ་ལྟ་བུ་ཞིག་ཡིན་ཡང་བརྒྱ་ལམ་ཙམ་ན་་་་
རྗེ་བླ་མ་ཉིད་ཀྱི་བཀའ་དྲིན་ལ་བརྟེན་ནས་བདེ་སྐྱིད་སྤྲིན་བར་གྱི་ཉི་མ་ལྟ་བུ་བྱུང་་
བར་སྣང་། གཟའ་རུའི་བུམ་ཁོག་ཏུ་ཕེབས་ཚེ་ཆར་ཟིམ་འབབ་པ་སོགས་གནམ་
གཤིས་ལེགས་པོ་བྱུང་བ་ཡུལ་ལྷ་རྣམས་དགའ་བའི་མཚན་མར་མངོན། ཨ་ནུ་
ཐང་གི་བྲག་ལ་གནས་པའི་གཞི་བདག་གི་བསངས་གསར་རྩོམ་གནང༌། བྲག་
དེར་ཕྱག་རྡོར། གུ་རུ་མཚན་བརྒྱད། དམ་ཅན་རྣམས་ཀྱི་གནས་ཡོད་སྙམ་གསུང་
སྟེ་དེ་དག་མངོན་སུམ་དུ་གཟིགས་པའི་བརྡར་བསམ། དེར་བསངས་ཁྲི་བརྩིགས་
ཏེ་བསངས་གནང་ཚེ། སྦལ་བ་སློག་དྲེད་ཤིན་ཏུ་ཆེ་བ་ཞིག་བསངས་ཁྲིའི་གསེང་
དུ་འཛུལ་སོང་བ་ལ་རྗེ་ཉིད་ནས་ཀྱང་དེ་ཅི་ཡིན་ཨང་གསུངས་ནས་ངོ་མཚར་བའི་
རྣམ་པ་མཛད། གདན་སར་ཕེབས་ནས་མ་འགྱངས་པར་མཛོད་དགེ་གླིང་བའི་ཨ་
བཀྲ་ཚང་དུ་མི་འདོད་པ་སྣ་ཚོགས་བྱུང་བའི་རྐྱེན་སེལ་དུ་གདན་དྲངས། གཞན་
ཕྱོགས་ཀྱི་བླ་མ་ཞིག་གིས་བསངས་གསོལ་བྱས་ཚུན་ཆད་མི་ཕྱུགས་རྣམས་ལྷག་་་་་་
པར་མི་བདེ་བ་བྱུང་བའི་གནས་ཚུལ་སྙན་དུ་ཕུལ་བར་རིམ་གྲོ་ཁ་ཤས་གནང་་་་་
ཞིང་། སྔོན་དུས་ལྟར་ལྷ་སྲུང་མགོན་རྒན་གཅིག་པུར་བློ་གཏད་ན་དེས་ཆོག་པ་
ཡོང་གསུངས་པ་ལྟར་བྱས་པས་རིམ་གྱིས་གཞི་བདེ་བ་བྱུང༌། འདི་གའི་བླ་བྲང་དུ་
སྡོད་པའི་ཞབས་དྲུང་བླ་སྨྱོན་ཟེར་བ་ཞི་བར་གཤེགས་པས་ཟམ་ཚ་རོང་ན་ཞབས་་
དྲུང་ནང་ཟེར་བའི་ཁོང་གི་གཞིས་ཀ་ཡོད་པ་དེར་གདན་དྲངས་པ་ལྟར་ཆིབས་་་་་
བསྐྱོད། སྦྱངས་ཆོག་དང་བསྔོ་སྨོན་གནང་ཞིང་གདུང་བཞུ་སའི་ས་གནས་དང་།
154



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཡང་སྲིད་ཀྱི་དོན་སྐོར་སོགས་ལ་ལྗགས་བཀོད་སྩལ། རྨོག་རུའི་སྒར་དུ་ཕེབས་
ནས་རྡོ་རྗེ་འཇིགས་བྱེད་ཆེན་པོའི་བདག་འཇུག་ལ་གཟིགས་རྟོག་དང་ལྗགས་་་་་་
བཀོད་ཁ་ཤས་སྩལ། འདི་ལོ་ཆར་ཤིན་ཏུ་དཀོན་སྟབས་ཆེད་དམིགས་ཀྱིས་
བསངས་དང་བླ་མའི་གསོལ་འདེབས་མཛད་པས་ཡུལ་གྲུ་ཐམས་ཅད་དུ་ལོ་ཏོག་་་་
གི་གསོས་སུ་འགྲོ་བའི་ཆར་རྒྱུན་ཆེན་པོ་སྙོམས་པར་བབས། རྐྱང་ཚའི་ཆུ་ཚན་དུ་
འཕྲོད་བསྟེན་མཛད་ནས་གདན་སར་བྱོན། དགོན་པའི་གྲྭ་བ་མང་པོར་ཀླུ་གཉན་
ས་བདག་གི་གནོད་འཚེ་ཞི་བའི་དོན་དུ་གསང་བདག་འཁོར་ལོ་ཆེན་པོའི་སྦྱིན་་་་་
སྲེག་གནང་བས་ནད་རྒྱུན་གཏིང་ཆོད་པ་བྱུང་། ཤིས་ཚང་ནས་གདན་དྲངས་པ་
ལྟར་ལྔ་བའི་ཉི་ཤུ་བདུན་གྱི་ཉིན་བཏེགས། མནལ་ལྟས་འཚུབ་ཚུལ་གྱིས་ལུས་
སྦྱིན་མང་དུ་གསུངས་པ་གནང་། ཉིན་གཅིག་འབྲུག་སྒྲ་བརྒྱུད་མར་སྒྲོག་པའི་
སེར་བ་ངན་པ་ཞིག་བྱུང་བ་སྒར་ཁར་མ་བབས་ཀྱང་ཉེ་འཁོར་དུ་ཐོག་མང་ཙམ་་་་
བརྒྱབ་ནས་མི་མང་པོ་ཞིག་དབུགས་རྒྱུ་བ་ཙམ་ཡང་མེད་པར་བྱས་པ་རྣམས་སྐུ་་་་
དྲུང་དུ་ཁྱེར་འོངས་ནས་བཀའ་བསྒོ་མཛད་བཅུག་པས་ཐམས་ཅད་སླར་སོས། སྦ་
ནག་མཁའ་འགྲོ་ཟེར་བ་ཤི་ཟིན་པར་ཐམས་ཅད་ཀྱིས་ཐག་བཅད་ཡོད་སྐབས་རྗེ་་་
ཉིད་ལ་གནས་ཚུལ་ཞུས་པར། ཤི་མེད་མོད་གསུངས། འགའ་ཞིག་ནས་ཁོང་གིས་
གསུངས་ཚུལ་ལ་དཔག་ན་བལྟ་རྒྱུ་ཞིག་ཡོད་ཟེར་ནས་རོ་སྐུ་དྲུང་དུ་ཁྱེར་བ་ལ་་་་་་
བཀའ་བསྒོ་དང་ཞལ་ཕུ་གནང་། ཅུང་འགོར་ནས་དབུགས་སླར་རྒྱུ་བ་བྱུང་སྟེ་
རིམ་གྱིས་སངས་དྭངས་སུ་གྱུར་པས་མཚོན་དྲག་ཞན་སུ་ལའང་ཉེས་སྐྱོན་མ་བྱུང་་་
བ་རྗེ་བླ་མ་ཉིད་ཀྱི་བྱིན་མཐུ་ཁོ་ནར་ངེས། བཙན་དཀར་མགོར་བསངས་དང་
ཡུལ་ཁྲུས་གནང་ཚུན་ཆད་འཚུབ་ཆ་ཐམས་ཅད་རང་ཞིར་སོང་། ཞབས་བརྟན་
དུ་སྨྱུང་གནས་ཚེ་ཐར་མང་པོ་གཏོང་བཅུག་པ་མི་འཇིགས་པའི་སྦྱིན་པའི་ཉམས་་་
བཞེས་སུ་སྣང་། ད་ལྟ་ལྷ་བ་དང་སྐུ་རྟེན་ཟེར་བ་ཕལ་ཆེར་སྡུག་འདྲེས་རྒྱུད་
155



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བརླམས་པ་ཙམ་ལས་ཡིད་བརྟན་ཕེར་བ་དཀའ་ཡང་དད་ལྡན་རྣམས་ཀྱི་མོས་པ་་་
དང་བསྟུན་ནས་ལྷ་བ་འགར་བཀའ་བསྒོ་གནང་ཞིང་། ཆིང་ཝང་གི་སྡེར་མཐུ་
ཆེན་འབབ་སའི་ལྷ་བ་ཞིག་ཡོད་པ་ཤི་བར་བརྟེན་ཨ་རིག་བསོད་ཁོ་དང་བོ་འཇམ་
སོགས་སའི་དོད་འགས་མི་ཞིག་ཁྲིད་འོངས་ཏེ་ལྷ་སྒོ་འབྱེད་དགོས་ཚུལ་གྱི་ན་་་་་
ཞུས་ལྟར་བཀའ་བསྒོ་གནང་བས་འཕྲལ་དུ་བབས། སླར་འབབ་དགོས་ཀྱི་དམ་
བསྒྲགས་གནང་སྟེ་རེ་འདོད་བསྐངས། འདི་ཕྱོགས་སུའང་དད་ལྡན་སོ་སོའི་མོས་
པ་དང་འཚམས་པའི་ཆོས་སྦྱིན་སྤེལ། ཀླུ་ཆུ་ཁར་དད་ལྡན་མང་པོར་རྟ་མགྲིན།
སེང་གདོང༌། གུར་ཞལ་སོགས་ཀྱི་རྗེས་གནང་སྩལ། བླ་རི་མགུལ་དུ་སེར་སྐྱ་ཚེས་
མང་པོར་དཔལ་མོ་ལུགས་ཀྱི་ཐུགས་རྗེ་ཆེན་པོ་དང་། གདུགས་དཀར་ལྷ་བཅུ་
བདུན་མའི་དབང་གནང་སྟེ་ཟམ་ཚ་དང་བླ་རི་མགུལ་བའི་གྱོད་ཆེན་གྱི་མཇུག་་་་
ཆོད་པ་མཛད། བླ་རི་མགུལ་བ་རྣམས་ནང་མ་མཐུན་པས་འགོ་བས་དོན་དག་
ཤེས་མི་ཆོག་པ་བྱས་ཡོད་ཀྱང་། རྗེ་ཉིད་ཀྱིས་གསུང་གནང་སྟེ་མགོན་ནེ་ཟེར་བ་
སླར་འགོ་བར་བཞག ཟམ་ཚ་གསེར་ཁྲི་རིན་པོ་ཆེ་དེ་ཕྱོགས་སུ་ཕེབས་པ་ལ་
འཚམས་ཞུ་བ་མངགས། རྨོག་རུའི་འགོ་བ་ལ་རྐྱེན་འགའ་ཞིག་བྱུང་སྟབས་རྗེ་
ཉིད་ལ་སྐྱབས་འཚོལ་ཞུས་པར། མི་ཚང་དེ་རྐ་ཆུ་ཁའི་ལྷ་སྡེའི་ནང་དུ་སྡོད་བཅུག་
པས་མི་འདོད་པ་གཏན་ཆོད་དུ་སོང་། བདུན་པའི་ཚེས་ལ་གདན་སར་བབས།
རིགས་གྲྭའི་ཚོགས་གླེང་སོགས་ལ་གཟིགས་རྟོག་མཛད། ཉིན་གཅིག་མི་མངོན་
པའི་ཚུལ་གྱིས་བསྔོ་སྨོན་གསུང་གིན་འདུག་པ་ཞབས་གྲས་འགའ་ཞིག་གིས་ཐོས།
དུས་ཚོད་དེ་ལ་མགར་དགེ་གཅོད་པ་ཚང་གཤེགས་འདུག་པས་དེ་ལ་དགོངས་་་་་
པར་ཕྱིས་སུ་ཤེས། དེའི་དགོངས་རྫོགས་སུ་ཁྲུས་ཆོག་དང་བསྔོ་སྨོན་གསུངས།
བཞག་སྡོམ་སྦྲ་སར་དཔོན་པོ་ངག་དབང་བཀྲ་ཤིས་སྐུ་མདུན་དུ་མཇལ་ནས་་་་་་་
གཟའ་རུའི་དཔོན་པོ་གཟའ་དབང་མ་བདེ་བའི་དོན་དུ་ཐུགས་བརྟག་ཞུས་པར། །
156



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཟའ་དབང་ལ་སྐྱོན་མེད། ཁྱོད་ཀྱི་སྲོག་ལ་ང་སྐྲག་ཅེས་བཞད་མོ་ཞིག་གནང་བ།
ཁོས་ཞལ་རྩེད་དུ་གོ་ཡང་མ་འགྱངས་པར་ཁོ་རང་ནད་ཚབས་ཆེན་པོས་ཐེབས་ཏེ་་
དྲན་ཡུལ་དུ་སོང་། གདན་སར་བྱོན་ཏེ་དབུས་ཀྱི་རྒྱུད་སྨད་པ་ཞིག་སོགས་དོན་
གཉེར་ཅན་འགར་མི་ཏྲ་བརྒྱ་རྩའི་ནང་ཚན་གདོང་དྲུག་དང་གཤེད་དམར་སོགས་
བརྒྱུད་ཀྱི་དབང་དྲུག་སྟ་གོན་བཅས་སྩལ། འདི་སྐབས་འཚུབ་ལྟས་མང་བར། །
རྒན་པོར་འཇིགས་སྣང་གསོལ་བཏབ་འཇིགས་པ་ཞི། །ཞེས་ཕྱག་བྲིས་གནང་
འདུག་ཅིང་རྒན་པོ་དཔལ་མགོན་བྲམ་ཟེ་གཟུགས་ཅན་ཡིན་པར་ངེས། གྲུབ་པའི་
དབང་ཕྱུག་རྨོག་རུ་རིན་པོ་ཆེ་བསྟན་པ་དར་རྒྱས་པའི་དྲུང་ནས་རྙིང་ལུགས་་་་་་
ཐུགས་རྗེ་ཆེན་པོ་བདེར་གཤེགས་ཀུན་འདུས་ཀྱི་དབང་བཀའ་སྲུང་སྲོག་གཏད་་་་
བཅས་གསན། འདི་སྐབས་མི་ཞིག་གིས་བདེར་གཤེགས་ཀུན་འདུས་ཀྱི་ཞིང་
བཀོད་ཅིག་ཕུལ་བར་རྟེན་འབྲེལ་ལེགས་ཞེས་དགྱེས་ཚོར་མཛད། དོན་གཉེར་
ཅན་མང་པོས་སྙན་བསྐུལ་ལྟར་འདི་གའི་ཁྲི་གདན་ཟུར་སོགས་གསན་མཁན་ཆེས་
མང་བར་དྲིལ་བུ་ལུགས་ཀྱི་བདེ་མཆོག་ལྷ་ལྔའི་དབང་སྟ་གོན་དང་བཅས་པ། ཇོ་
ལུགས་སྒྲོལ་མ་ཉེར་གཅིག སེངྒེའི་སྒྲ། འཇམ་དབྱངས་དཀར་པོ་རྣམས་ཀྱི་རྗེས་
གནང་བཅས་སྩལ། སྐྱབས་རྗེ་ཤིང་བཟའ་རིན་པོ་ཆེ་མཛོད་དགེ་སྟོད་དུ་ཕེབས་
པར་འཚམས་ཞུ་དང༌། མི་ཏྲའི་དབང་གི་ཕྱག་ལེན་སོགས་ལས་བརྩམས་པའི་དྲི་
བ་འགའ་ཞིག་ཕུལ་བར། འཚམས་དར་དང་དྲི་བའི་ལན། རྒྱལ་སྲས་བའི་མི་ཏྲའི་
དཀྱིལ་ཆོག་བཅས་གནང་བ་འབྱོར། གཙོས་སོགས་གདན་འདྲེན་གྱི་སྙན་བསྐུལ་
ཞུ་མཁན་མང་བར་བརྟེན་སྨད་ཕྱོགས་སུ་སྒར་བཏེགས། རྫིས་ཚང་དུ་བྱོན་སྐབས་
སྐྱབས་རྗེ་འཇམ་དབྱངས་བཞད་སྤྲུལ་རིན་པོ་ཆེ་ཨ་མཆོག་ཏུ་ཕེབས་འདུག་པ་ལ་་་
འཚམས་ཞུ་ཕུལ་བར་ལན་ཡང་གནང་འདུག འབྲོང་ལྕེར་རིམ་གྲོ་འགའ་ཞིག་
གནང༌། ཆིབས་བསུ་སེར་སྦྲེངས་དང་བཅས་གཙོས་དགོན་པ་དགའ་ལྡན་ཆོས་
157



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གླིང་དུ་ཕེབས། ཁྲི་ཆེན་མཆོག་སྤྲུལ་རིན་པོ་ཆེར་གྲུབ་རྒྱལ་ལུགས་ཀྱི་ཚེ་དབང་
གནང་ཞིང་། དགེ་ཚུལ་གྱི་སྡོམ་པ་སྩལ། སྐྱབས་རྗེ་མཆོག་སྤྲུལ་རིན་པོ་ཆེ་བློ་
བཟང་དཔལ་ལྡན་སེང་གེར་ཆོས་བཀའི་རྒྱུན་མཁོ་གལ་ཆེ་ཚུལ་ནན་ཞུས་ལྟར་་་་་
ཁོང་དང༌། དེ་གའི་བླ་གྲྭ་ཆེས་མང་བར་འཇིགས་མཛད་དུས་དགྲའི་དབང་པོ་
བདུད་ལས་རྣམ་རྒྱལ་དང་། ལྷ་བཅུ་གསུམ་མའི་དབང༌། རྟ་མགྲིན་ཡང་གསང་
གི་དབང་། བཀའ་སྲུང་སྲོག་གཏད། འཇམ་དབྱངས་དཀར་སེར། དབྱངས་ཅན་
དཀར་མོ། སེང་ལྡེང་ནགས་སྒྲོལ། སྒྲོལ་དཀར། ཐུགས་རྗེ་ཆེན་པོ་བཅུ་གཅིག་
ཞལ། རྣམ་འཇོམས། ལོ་གྱོན་མ། རིག་བྱེད་ཐུན་མོང་དང་། ཐུན་མོང་མིན་པ།
མགོན་པོ། ཆོས་རྒྱལ། རྣམ་སྲས། ལྷ་མོ། གུར་མགོན། བེག་ཙེ། དམ་ཅན་རྣམས་
ཀྱི་རྗེས་གནང་དང་། ཉེར་མཁོའི་ཆོས་སྦྱོད་དུ་མའི་ལུང་བཅས་ཟབ་གསང་ཆོས་
ཀྱི་བདུད་རྩི་ཕངས་མེད་དུ་བསྟབས། ཧོར་ཚང་ཕྱོགས་ནས་གདན་དྲངས་པ་
བཞིན་ཧོར་ཚང་སྒར་གསར་དུ་བསུ་བ་སེར་སྦྲེངས་བཅས་བྱོན། ཟླ་རེ་བཞིན་
དུས་འབྲེལ་གྱི་གསོ་སྦྱོང་མ་ཆགས་པ་བྱེད་དགོས་ཚུལ་གྱི་བཀོད་ཁྱབ་དང་བཅས་་་
གསོ་སྦྱོང་གསར་འཛུགས་མཛད། བླ་གྲྭ་ཐམས་ཅད་ལ་སྲད་རྒྱུད་བླ་མའི་རྣལ་
འབྱོར་གྱི་ཁྲིད་ཞིབ་རྒྱས་དང༌། འཇིགས་བྱེད་བཅུ་གསུམ་མའི་ཆོ་གའི་ལུང་
སོགས་སྩལ། མང་འགྱེད་ཀྱང་གནང་། དགོན་པའི་ཕྱོགས་བཞིར་རྡོ་རྐོས་ཀྱི་བཀྲ་
ཤིས་རྟགས་བརྒྱད་རེ་འཇོག་པ་གནང་བ་དགོས་དབང་ཞིག་ལས་རྟེན་འབྲེལ་གྱི་་་་
བཅོས་ཀ་མཛད་པར་མངོན། གཞི་བྱེས་ཀྱི་དོན་གཉེར་ཅན་མང་པོ་བསྙེན་རྫོགས་
སུ་བསྒྲུབས། བསུ་བ་སེར་སྦྲེངས་དང་བཅས་གཏེར་ལུང་སྒར་དུ་ཕེབས། བསེ་
མཆོག་སྤྲུལ་རིན་པོ་ཆེའི་ཐུགས་བཞེད་ལྟར་གྲུབ་རྒྱལ་ལུགས་ཀྱི་ཚེ་དབང་དང་།
འཇམ་དབྱངས་དཀར་པོའི་རྗེས་གནང་སོགས་ཆོས་བཀའ་མི་ཉུང་ཙམ་དང་།
རིམ་གྲོ་འགའ་ཞིག་གསུངས། རོང་བར་དང་གནམ་ལའི་སྒར་སོགས་སུའང་ཇི་
158



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྟར་འཚམས་པའི་ཆོས་སྦྱིན་སྩལ། ཕྱོགས་དེར་མུག་མཚོ་ཞིག་གློ་བུར་དུ་རྡོལ་བ་
ལ་བཀའ་ཤོག་གནང་སྟེ་དམ་བསྒྲག་མཛད་པས་འཕྲལ་དུ་སྐམ། ཁ་གྱའི་སྒར་དུ་
འགྱང་རོ་སྤྲུལ་སྐུ་སོགས་བླ་གྲྭ་རྣམས་ལ་རྡོ་རྗེ་འཇིགས་བྱེད་དཔའ་བོ་གཅིག་པའི་་
དབང་དང༌། ཐུགས་རྗེ་ཆེན་པོའི་རྗེས་གནང་སྩལ། ཁྲ་ཚང་རི་ཁྲོད་དུ་འདོད་
བསྟན་རིམ་གྲོ་འགའ་ཞིག་གསུངས། རྗེ་སྐལ་ལྡན་རྒྱ་མཚོས། ལྷོ་གཤག་རལ་གྲུབ་
གནས་གོང་འོག་འདི། །སྔོན་མཁས་གྲུབ་མང་པོས་བྱིན་གྱིས་རླབས། །དུས་ད་
ཡང་རང་བྱོན་སྣ་ཚོགས་བཞུགས། །བུ་ཆོས་མཛད་ཡོད་ན་གནས་འདིར་བཞུགས།།
ཞེས་སོགས་ཀྱིས་བསྔགས་པའི་ཡུལ་དུ་གྱུར་པ་རྒྱ་མོ་གཤག་རལ་དུ་གྲགས་པའི་་་་
གནས་ཆེན་གོང་འོག་ཏུ་རང་བྱོན་རྣམས་མཇལ་ཞིང་། དཔལ་འཁོར་ལོ་སྡོམ་
པའི་ཚོགས་ཀྱི་མཆོད་པ་གནང་བས་གཟིགས་སྣང་ངོ་མཚར་བ་མང་དུ་བྱུང་ཞིང་་་
སྐུ་གེགས་བཟློག་པའི་མཚན་མའང་ཤར། མཛོད་དགེའི་སྒར་གསར་དགའ་ལྡན་
རོབ་རྒྱས་གླིང་དུ་ཕེབས། དེ་གའི་གྲྭ་མང་ལ་གྲུབ་རྒྱལ་ཚེ་དབང་གནང༌། རྗེ་
བཙུན་དཀོན་མཆོག་སྨོན་ལམ་དཔལ་བཟང་པོའི་འདས་མཆོད་ཀྱི་ཉིན་མཆོད་་་་་
འབུལ་ཞལ་འདོན་གནང་རྒྱས་མཛད། མཛོད་དགེའི་རུ་སྟོད་མར་གདན་དྲངས་
པ་བཞིན་ཕེབས། སེར་སྐྱའི་ཁྲོམ་ཆེན་པོར་ཐུགས་རྗེ་ཆེན་པོའི་དབང་སྟ་གོན་
དང་བཅས་པ་སྩལ། དགའ་ལྡན་ལྔ་མཆོད་ཀྱི་ཉིན་མཆོད་འབུལ་གང་རྒྱས་དང་།
བླ་མཆོད་སྨོན་ལམ་སོགས་དྲུང་འཁོར་བ་རྣམས་དང་ལྷན་ཅིག་གསུངས། མཛོད་
དགེའི་སྒར་རྙིང་དུ་བྱོན་ཏེ་དེ་གའི་བླ་གྲྭ་རྣམས་ལ་བདེ་མཆོག་ལཱུ་ཨི་བའི་དབང་་་་
སྟ་གོན་དང་བཅས་སྩལ། འདི་དུས་དབང་བཤད་ཤིན་ཏུ་རྒྱས་པར་མཛད་པ་
དགོངས་གཞི་ཟབ་པར་མངོན། སླར་བདེ་མཆོག་ལུ་ཨི་བའི་བདག་འཇུག་ཚུགས་
དགོས་ཀྱི་ཞལ་བཀོད་སྩལ་པ་དད་པས་དང་དུ་བླངས་བྱུང་བ་ལ་དགྱེས་ཚོར་་་་་་
མཛད། དམ་སྲིའི་ལྟས་མང་བའི་གཉེན་པོར་མགོན་པོའི་སྦྱིན་སྲེག་གནང་། ཙ་ཡུ་
159



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞལ་དྲོ་རི་ཁྲོད་དུ་འདན་གྲུབ་ཆེན་པའི་དུས་ཀྱི་རྟེན་མང་པོ་བཞུགས་པའི་དྲུང་དུ་
མཆོད་འབུལ་གང་རྒྱས་ངོས་ཞལ་འདོན་སྨོན་ལམ་མང་ཙམ་གསུངས། དེ་ཕྱོགས་
ཀྱི་གྲོང་སྡེ་སོ་སོར་སྐམ་ལུག་སོགས་གསོན་པོར་མེ་ལ་སྲེག་པའི་མུ་སྟེགས་ཀྱི་ལུགས་
ངན་ཞིག་དར་འདུག་པ་ལ་དམར་བསངས་ཟེར་བ་འདི་བསྟན་པ་དར་བའི་་་་་་
སྐབས་མིང་ཙམ་ཡང་གྲགས་སུ་མི་རུང་བའི་སྡིག་པ་ཆེན་པོ། རང་རང་མནར་
མེད་དུ་སྐྱེ་ངེས་ཀྱི་རྒྱུ་རྣལ་མ་ཡིན་པས་སླན་ཆད་གཏན་ཆོད་དགོས་ཚུལ་གྱི་གསུང་
ནན་ཡང་ཡང་གནང་བས་སྡིག་སྤྱོད་རླབས་པོ་ཆེའི་རྒྱུན་གཏན་ཆོད་དུ་སོང་། ཙ་
ཡུ་དགོན་པའི་ཇ་ཐབ་སྟེང་གྲྭ་མང་ལ་ཕྱག་དབང་དང་ཆོས་སྦྱིན་སྩལ། སྒར་ལུང་
ཕྱོགས་ཀྱི་དགོན་ཁག་ཆེ་ཆུང་གར་ཕེབས་སུའང་མང་འགྱེད་གང་འོས་བསྟར།
སླར་གཙོས་དགོན་དུ་ཕེབས་ཏེ་གྲྭ་བ་མང་པོ་བསྙེན་རྫོགས་སུ་བསྒྲུབས་ཤིང་ནང་་་
ཆེན་དུ་རྟ་མགྲིན་བཟློག་པ་གསུངས། སྒར་བཏེགས་པ་ཨ་མཆོག་ཏུ་ཕེབས་སྐབས་
སེ་ར་དཔོན་སློབ་པའི་སྤྲུལ་སྐུ་སོགས་མཇལ་མཁན་མང་པོ་བྱུང་། བླ་བྲང་སྐུ་
ཕྱོགས་ཀྱི་མ་ཡུམ་སོགས་མཇལ་དུ་འོངས་པ་ལ་ཕྱག་དབང་གནང་སྐྱེས་སོགས་་་་་
དང་། སྐུ་ཕྱོགས་རིན་པོ་ཆེར་འབུལ་རྒྱུའི་ཞུ་འཕྲིན་ཀྱང་བསྐུར་གནང་མཛད། ལོ་
བ་སོགས་སུ་ཕེབས་བཞུད་གནང་ཞིང་། རྔ་རྒོད་རི་ཁྲོད་དུ་ནང་རྟེན་རྣམས་ལ་
ཞིབ་མཇལ་མཛད། རྒྱལ་ཟླའི་ཚེས་ལ་བསུ་བ་སེར་སྦྲེངས་དང་བཅས་གདན་སར་
བབས། ལོ་མཇུག་བཅད་རྒྱར་བཞུགས། །
ཤིང་བྱ( སྤྱི་ལོ ༡༨ ༨ ༥) གསར་ཚེས་ཀྱི་དགའ་སྟོན་སྔར་རྒྱུན་ལྟར་དང་། །
སྨོན་ལམ་ཆེན་མོའི་གསུང་ཆོས་ལ་ཕེབས། ལོ་རེའི་ཆོས་ཐོག་དུ་ཡོད་ཀྱི་སྐབས་
བསྡུས་གྲྭ་བློ་རྟགས་དབུ་ཕར་འདུལ་མཛོད་བཅས་པོ་ཏི་སོ་སོའི་རྩོད་པ་ཅི་ཙམ་་་་
འགྲོ་དགོས་ཀྱི་རྩོད་ཡིག་གསར་རྩོམ་གནང་། གླིང་བའི་དཔོན་པོ་དང་མི་དྲག་
རྣམས་ཀྱིས་ནན་ཞུས་ལྟར་ར་བོང་དུ་གྲགས་པའི་རི་ཆུང་གི་རྩེར་ཕེབས་ཏེ་གནས་་
160



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅུ་དང་བསངས་སོགས་བཀའ་དྲིན་བསྐྱངས། ཉིན་གཅིག་ཚ་ཁོའི་ཏཱ་རོ་འཇམ་
དབྱངས་དེ་བདེ་མོར་ཨེ་ཡོད་ཅེས་ཐུགས་དོགས་གྱི་གསུང་གནང་ནས་མ་འགྱངས་
པར་ཏཱ་རོ་ཁམས་མ་སྙོམས་པའི་བརྟག་ཞུར་སླེབས། མར་ངོའི་ཚེས་བཅུའི་ཉིན་
གྲུབ་པའི་དབང་ཕྱུག་རྗེ་བསྟན་པ་དར་རྒྱས་པའི་དྲུང་ནས་ནཱ་རོ་མཁའ་སྤྱོད་མའི་་
སིན་དྷུ་རའི་བྱིན་རླབས་གསན་པ་དགོས་དབང་ཞིག་ཏུ་མངོན། རྒྱལ་གསར་དྲེའུ་
ནག་ཅན་གྱི་རྟེན་ཐང་བཞེངས་པ་གྲུབ་འཕྲལ་གཉིས་པའི་བཅུ་གཅིག་ཉིན་རྒྱལ་་་་
ཁང་དུ་སྤྱན་དྲངས། འདི་དུས་རྒྱ་ཚང་རི་ཁྲོད་པ་ལ་འཇིགས་སྣང་སོགས་ཉམས་
མང་པོ་ཤར་སྐད། འདི་དུས་སྔ་ཉིན་ཚོགས་མང་ནས་གསོ་སྦྱོང་བྱས་ཟིན་ཀྱང་
བཅུ་དྲུག་གི་ཉིན་ཟླ་བ་གཟའ་འཛིན་ཞིག་བྱུང་སྟབས་སླར་ཡང་གསོ་སྦྱོང་ལ་་་་་་་
འཚོགས་བཅུག་པ། མཚན་མ་བརྟན་པོ་བྱུང་ན་བསྐྱར་ནས་བྱའོ་ཞེས་པའི་
དགོངས་པ་དང་བསྟུན་པར་མངོན། ཟམ་ཚའི་སེར་མང་ལ་ཐུགས་རྗེ་ཆེན་པོ་
བདེ་གཤེགས་ཀུན་འདུས་ཀྱི་དབང་དང་། བཀའ་སྡོད་སྲོག་གཏད། རྔ་བའི་
གཉན་རྩེ་བླ་མ་སོགས་ལ་ཕུར་བའི་དབང༌། གསོལ་ཁ་པ་རྣམས་ལ་ཆོས་སྲུང་
འཇིག་རྟེན་པ་འགའི་སྲོག་གཏད་བཅས་སྩལ། སྟག་ཚང་ལྷ་མོའི་གནས་ཁང་དུ་
ཚོགས་འཁོར་དང་། ལྷ་མོའི་གཤེགས་གཏོར་སོགས་གནང་ཞིང་། ཚོགས་སུའང་
རིམ་གྲོ་འགའ་ཞིག་བསྒྲུབ་རྒྱུའི་གསུང་བཀོད་སྩལ་ཏེ། གྲྭ་གཞོན་རྣམས་ལ་ལྷ་
འབྲུམ་དཀར་པོ་འཛུགས་བཅུག་པ་རྗེ་བླ་མའི་བཀའ་དྲིན་ལས་ཐམས་ཅད་དཀའ་
ཚེགས་མེད་པར་འབྲུམ་པ་ལས་གྲོལ་བ་བྱུང༌། སྐབས་ཤིག་མཚན་ལམ་དུ་ཞལ་སྔ་
ནས་ཨ་ལགས་ནོར་བུ་ཚང་མཇལ་བ་ལ། ལེགས་བཤད་སྙིང་པོའི་ལུང་མ་ཐོབ་
ཚུལ་ཞུས་པར། རྟེན་འབྲེལ་བསྟོད་པས་ཆོག་པ་འདྲ་གསུངས་ནས་དེའི་ལུང་
གནང་བ་ཞིག་རྨིས་པ་ཞིང་གཞན་དུ་གཤེགས་ཁར་དག་པ་ཡེ་ཤེས་ཀྱི་སྐུས་ཟབ་་་་
གསང་གདམས་པའི་བགོ་སྐལ་སྩལ་བ་ཡིན་ནམ་སྙམ། རྒྱུ་ཚང་རི་ཁྲོད་པས་ཞུས་
161



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཏེ་མཁའ་སྤྱོད་སྐོར་གསུམ་གྱི་བྱིན་རླབས་དང༌། མཁའ་འགྲོ་སྙན་བརྒྱུད་དུ་
གྲགས་པའི་བདེ་མཆོག་གི་དབང་བཅས་སྩལ། ཨ་རིག་གཙང་སྒར་དོན་གྲུབ་རབ་
བརྟན་གླིང་ནས་ལཱ་ཁ་ཏཱ་ལའི་ཧུ་ཐོག་ཐུའི་མཆོག་སྤྲུལ་བློ་བཟང་བསོད་ནམས་རྒྱ་་
མཚོ་དང་། དགེ་བཤེས་འགའ་ཞིག་བཅས་ཆེད་གཉེར་གྱིས་ཕེབས་པའི་ཐུགས་
འདུན་བཞིན་གཞི་བྱེས་ཀྱི་བླ་གྲྭ་གསན་མཁན་ཆེས་མང་བར་དཔལ་ཨ་ཏི་ཤ་དང་
འཇམ་མགོན་ཙོང་ཁ་པ་ཆེན་པོའི་ཐུགས་བཅུད། གསུང་རབ་རབ་འབྱམས་ཀྱི་
དགོངས་དོན་ཉམས་ལེན་གྱི་ལུས་གཅིག་ཏུ་དྲིལ་བའི་མན་ངག་བླ་ན་མེད་པ།
བྱང་ཆུབ་ལམ་རིམ་ཆེན་མོའི་བཤད་ལུང་། ལུང་རིགས་མན་ངག་གི་སྤྲོས་པ་གང་
རྒྱུས་དང་བཅས་སྩལ་བའི་ཚེ། ཆོས་ཀྱི་སྤྱན་ལྡན་རྣམས་ལེགས་བཤད་ཀྱིས་ཡིད་
འཕྲོག་པའི་བསྔགས་བརྗོད་ཁོ་ནས་དུས་འདའ་བ་བྱུང་། ཞི་གནས་མཇུག་གི་
ཚིགས་བཅད་སྐབས། གཞུང་ལུགས་ཚེ་ལ་ལོ་མང་སྦྱངས་པ་ཡི། །གྲོགས་དག་རང་
གི་ནོར་བུ་རིན་པོ་ཆེ། །དོར་ནས་གཞན་གྱི་མཆིང་བུ་མ་ལེན་པར། །རང་ལ་རིན་
ཆེན་ཡོད་པ་མཁྱེན་པར་མཛོད། །ཅེས་སོགས་ཀྱི་སྐབས་སྐྱོ་ཉམས་དང་ཐུགས་
གཏིང་ནས་འཁུལ་བའི་རྣམ་པ་མཛད། ཉིན་ཁ་ཤས་ཀྱི་རིང་གཙང་གི་དགེ་
བཤེས་རྣམས་དང་། འདི་གའི་སློབ་གཉེར་བ་བཟང་གྲས་འགའ་ཞིག་ལ་དབུ་
ཕར་གྱི་དམ་བཅའ་ཚུགས་བཅུག་སྟེ་དགྱེས་ཚོར་ཆེན་པོས་བསྔགས་བརྗོད་མཛད།
འདི་ནི་མཚོན་པ་ཙམ་སྟེ་རྗེ་བླ་མ་འདི་ཉིད་མཚན་ཉིད་ཕྱོགས་ལ་ཐུགས་ལྷག་པར་
དགྱེས་པས་ཕྱོགས་གར་ཕེབས་སུ་སློབ་གཉེར་བ་རྣམས་ལ་གང་འོས་ཀྱི་གནང་་་་་
སྦྱིན་སྩོལ་བ་དང་། བརྩེ་གཟིགས་ཀྱིས་གསུང་གླེང་མཛད་པ་སོགས་ཐོས་བསམ་
འཕེལ་བའི་དམིགས་རྐྱེན་དུ་འགྲོ་ངེས་ཁོ་ན་གནང་བ་ད་ལྟའི་ཆེར་རློམ་ཕལ་ཆེར་་
གྱི་སྤྱོད་ཚུལ་ལས་འདས་པའི་རྣམ་པར་ཐར་བ་སྟེ། ལེགས་བཤད་འཚོལ་གྱི་ཡལ་
འདབ་ལས། འདུན་པ་འདིར་ནི་ཅུང་ཟད་གང་། །ལེགས་བཤད་རིན་ཆེན་རྣམ་
162



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དཔྱད་དེ། །ཡོངས་སུ་བརྟག་པས་ཐར་པ་དེ། །ཀུན་ཏུ་རིན་ཐང་མེད་པར་འགྱུར།།
ཞེས་དང་། སྐྱེས་པའི་རབས་ལས། ལེགས་པར་བཤད་པ་རྣམས་ཀྱི་རིན་ཐང་ཞིག།
གལ་ཏེ་ངེས་པར་བཙལ་དུ་རུང་ན་ནི། །དེ་ཡི་རིན་དུ་རྒྱལ་སྲིད་ཉིད་ཀྱང་སྦྱིན། །
ཞེས་གསུངས་པ་ལྟར་རོ། །དོན་གཉེར་བ་འགར་ཐུགས་རྗེ་ཆེན་པོ་དང་རྟ་མགྲིན་
གསང་སྒྲུབ་ཀྱི་རྗེས་གནང་། མཁའ་སྤྱོད་མའི་བྱིན་རླབས་བཅས་སྩལ་ཅིང་བསྒྲུབ་
བྱ་མང་པོ་བསྙེན་རྫོགས་སུ་བསྒྲུབས། དྲུག་ཅུ་བ་དང་། ལྷ་མོའི་གཤེགས་གཏོར་
སོགས་གསུངས་པ་ཡུལ་ཕྱོགས་ཀྱི་ནད་རིམས་ཞི་བའི་དོན་དུ་དགོངས་པར་སྣང༌།
རོང་བོ་དགོན་ཆེན་ནས་ཤར་མཆོག་སྤྲུལ་རིན་པོ་ཆེས་གསུང་འཕྲིན་ཡི་གེ་བསྐུར་་་་
བྱུང་བའི་ལན་ཡང་གནང་། ཨ་ལགས་ནོར་བུ་རིན་པོ་ཆེ་གློ་བུར་ཞིང་གཞན་དུ་
གཤེགས་པའི་དགོངས་རྫོགས་འབུལ་མི་འབྱོར་འཕྲལ་མཆོད་འབུལ་ཞལ་འདོན་་་་
གང་རྒྱས་མཛད། སྦྱིན་བདག་མང་པོས་སྙན་བསྐུལ་ལྟར་རྐྱང་ཚའི་ཆུ་ཚན་ཁར་
ཕེབས། འབྲིང་ཁོག་གི་དྲག་ཞན་རྣམས་ཀྱི་འདུན་པ་བཞིན་བྲག་རྫུམ་གྱི་ལ་
བཙས་སྤོ་བར་ཕེབས་ཚེ་འབྲུག་གྲགས་ཤིང་ཆར་བབས་པ་ཡུལ་སྐྱོང་དགའ་བའི་་་
མཚན་མར་མངོན། འབྲིང་སྨད་དང་དབྱིས་སྟོད་དུ་ཕེབས་ཏེ་འདོད་ཆོས་མང་
ཙམ་སྩལ། བྲག་དཀར་གནས་ཁང་དུ་ཚོགས་འཁོར་གྱི་ཆེད་ཞབས་ཕྱི་བ་ཁ་ཤས་
མངགས། དབྱིས་པའི་སྔགས་རམས་པའི་སྤྲུལ་སྐུ་ལ་དགེ་ཚུལ་གྱི་སྡོམ་པ་སྩལ།
ཆས་པའི་དཔྱིས་སུ་གདན་འདྲེན་ནན་ཆེ་ཡང་ཕེབས་མ་ནུས་པས་ཁོ་རང་ཚོའི་་་་་
འདུན་པ་བཞིན་དཔའ་རྒན་གྱི་གནས་རིའི་མདུན་དུ་བྱོན་ནས་བསངས་དང་ལ་་་
བཙས་བསྟོད་པ་སོགས་གནང༌། དད་ལྡན་འགའ་ཞིག་ལ་ཇོ་ལུགས་ཛམྦྷ་ལ་
དཀར་པོའི་རྗེས་གནང་དང་། གྲུབ་རྒྱལ་ཚེ་དབང་། སྲོག་གཏད་ཁ་ཤས་བཅས་
སྩལ། དཔའ་རྒན་དང་ཉེ་བར་གཏེར་མང་ཙམ་འབུལ་བ་གནང་། དེ་ཕྱིན་ཆད་
ཡུལ་ཁམས་སུ་རྒུད་པ་ཐམས་ཅད་ངང་གིས་ཞི་སྟེ་བདེ་འབྱོར་རྒྱས་པ་བྱུང་།
163



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགུང་གཅིག་འཚུབ་ཆེ་ཚུལ་གྱིས་ཆ་གསུམ་ལན་འགའ་བསྔོ་བ་གནང་། སང་
ལམ་བར་དུ་ཆིབས་འདྲོགས་ཏེ་རྟ་བརྡབ་ཀྱིས་དབུ་ཞྭ་ལ་ཆག་གྲུམ་ཞུགས་ཀྱང་རྗེ་
ཉིད་ཀྱི་སྐུར་བསྙུན་ཟུག་དུ་མངོན་པ་མ་བྱུང་། ཕྱི་ཉིན་བསྐུལ་བ་པོ་མེད་པར་
བྲམ་གཟུགས་ཀྱི་བསྟོད་པ་གསར་རྩོམ་གནང་བ་དགོས་དབང་གིས་ཡིན་པར་་་་་་
སྣང་། མཚོ་སྔོན་ཇ་སག་ཏོ་ཏོའི་སྡེ་ནང་དུ་ན་ཚ་སོགས་མི་འདོད་པའི་ཉེར་འཚེ་
མང་སྟབས། དཔོན་འབངས་རྣམས་ཀྱིས་ཆེད་དུ་གདན་དྲངས་པ་བཞིན་དེར་
ཕེབས་ཏེ་ཇི་ལྟར་འཚམས་པའི་ཆོས་སྦྱིན་གྱིས་རེ་བ་བསྐངས། དྲུག་པའི་ཚེས་ལ་
གདན་སར་བབས། ལས་སྣེ་རྒན་མང་གིས་ཞུས་ཏེ་ཚེས་དྲུག་ནས་བཟུང་བླ་
དཔོན་སེར་སྐྱ་སྟོང་ཕྲག་བརྒལ་བ་ཙམ་ལ་གྲུབ་པའི་སློབ་དཔོན་ཆེན་པོ་ཨ་བྱཱ་ཀ་་་
རས་བསྒྲིགས་པའི་རྡོ་རྗེ་ཕྲེང་བ་དང་། དར་བན་ཨ་ཙརྱ་ཡའི་ཀྲི་ཡ་གཉིས་སྦྲགས་
པ་དཀྱིལ་འཁོར་ཞེ་ལྔའི་དབང་ཡོངས་སུ་རྫོགས་པ་སྩལ་བའི་མཇུག་ཏུ་ཚོགས་་་་་
འཁོར་མཛད། གཞུང་ནས་དངོས་འབུལ་དང་བཅས་བརྟན་བཞུགས་ཕུལ་བར་
དགྱེས་པའི་ཞལ་བཞེས་གནང་ཞིང་འབུལ་བ་མང་ཤོས་ཕྱིར་སློག གུང་ཐང་
མཆོག་སྤྲུལ་རིན་པོ་ཆེ་དབུས་ནས་སླར་བྱོན་ཏེ་སྟོད་འགག་ཁྱད་མཚར་སོགས་་་་་
ལེགས་སྐྱེས་འབུལ་མི་མངགས་པ་དང་། དམེ་བོ་དཔོན་པོ་བསོད་ནམས་བཀྲ་
ཤིས་ཀྱང་དབུས་ནས་ཕྱིར་སླེབས་པ་མཇལ་ཕྱག་ཞུ་བར་འོངས། དཔོན་པོ་འཁོར་
བཅས་རྡོར་ཕྲེང་གི་དུས་འཁོར་དང་འཛོམས་པས། དེའི་དབང་ཉན་ཞིང་བཀའ་
མཆིད་ཀྱིས་ཚིམ་པར་མཛད། སྐུ་ཚབ་ཚུལ་སློང་བླ་མ་ཟེར་བ་འདིས་སྟོད་སྨད་
བར་གསུམ་གྱི་གྱོད་ཆེ་ཆུང་དེ་སྙེད་ཅིག་བཟླུམ་པའི་གཟུ་དང་། དབུས་གཙང་དུ་
གཏོང་སྒོའི་སྐབས་སོགས་སྐུ་དོན་ཐམས་ཅད་ལ་གང་ཕན་གྱི་ཞབས་ཕྱི་ཧུར་ཐག་་་
ཞུས་ཀྱང་སྔར་ནས་ཁམས་མ་སྙོམས་པ་འདི་དུས་ཇེ་ཐུར་སོང་སྟེ་འདའ་ཁར་ད་བླ་
མ་རྡོ་རྗེ་འཆང་ཆེན་པོའི་སྐུ་གླུད་དུ་འགྲོ་བ་ཡིན་པས་ཁོང་གི་སྐུ་གེགས་བཟློག་་་་་་
164



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
ནས་ཞབས་པད་བརྟན་པར་གྱུར་ཅིག་ཅེས་སྨོན་ལམ་བཏབ་འཕྲལ་གཤེགས་སོང་་
བ་ལ་རྗེ་ཉིད་ནས་ཀྱང་བརྩེ་བ་ཆེན་པོས་སྦྱང་ཆོག་འཕོ་བ་བསྔོ་སྨོན་བཅས་ཡུན་་་
རིང་གསུངས། ས་ཆུ་སྤོ་བའི་ཕྱིར་རྨ་ཆུ་ཁའི་གུར་སྒར་དུ་བཞུགས་སྐབས་བླ་བྲང་
ཕྱག་མཛོད་ཟུར་བ་སྡེ་དགེ་ཕྱག་མཛོད་དུ་གྲགས་པ་དེ་ཆེད་གཉེར་གྱིས་མཇལ་དུ་་
འོངས་པར་གང་ཕན་གྱི་གསུང་གླེང་དང་། ཁོའི་འདུན་པ་བཞིན་རྟ་མགྲིན་ཡང་
གསང་གི་དབང་བཀའ་སྲུང་སྲོག་གཏད། རྫོང་ཆུང་ཚེ་དབང་གི་ལུང་འགའ་ཞིག་
བཅས་བསྩལ། ཨ་ལགས་ནོར་བུ་རིན་པོ་ཆེའི་གདུང་ཚའི་རྟེན་སྐལ་དང་། ཕྱག་
ཕྲེང་བཅས་འབྱོར་བ་ལ་དགྱེས་ཚོར་མཛད། གདན་སར་བྱོན་ཏེ་མཆོད་མཇལ་དུ་
ཕེབས་པར་ཆོས་སྐབས། མཇལ་བ་འགའ་ཞིག་གིས་བཞུགས་གདན་དང་། ཤིང་
ཏོག་དམར་པོ་མང་ཙམ་ཕུལ་བ་ལ་རྟེན་འབྲེལ་ལེགས་ཚུལ་ཕེབས། རྔ་བ་དང་ཚ་
ཁོ་ནས་གདན་འདྲེན་ནན་ཆེ་བར་བརྟེན་དགུ་བའི་ཚེས་གསུམ་ལ་སྟོད་ཕྱོགས་སུ་་་
སྒར་བཏེགས། རྐ་ཆུ་ཁར་ཕེབས་ཚེ་སྤྱན་ཅུང་ཟད་བསྙུང་བར་ནང་རྟེན་རྣམས་
ཞལ་ཕྱེ་སྟེ་ཁྲུས་གསོལ་མཛད་པས་འཕྲལ་དུ་དྭངས། དབལ་ཤུལ་ཁྱོ་ཁོའི་ནུར་མ་
ནས་ཚངས་པར་ལྷ་རྟ་གཏོང་བ་དང༌། ཁྱོ་ཁོའི་ཕྱོགས་སུ་ཕེབས་བཞུད་མདོར་
བསྡུས་མཛད་ནས་ཆིབས་བསུ་སེར་སྦྲེངས་དང་བཅས་རྔ་བའི་དགོན་གསར་དུ་་་་་
ཕེབས། འཛིན་གྲྭ་སོ་སོར་རིགས་ལུང་གི་རྒྱུགས་བཞེས་ཚེ་རྩོད་ཤོག་ཆེན་པོ་བྱུང་
བ་ལ་དགྱེས་ཚོར་དཔེ་མེད་མཛད། སྔར་ལྔ་མཆོད་དུས་དགེ་བསྐོས་གསར་བ་
བཞེངས་པ་ཡིན་ཡང་འདི་དུས་བཅུ་བའི་བཅོ་ལྔའི་ཉིན་ལངས་བཅུག་པ་དེ་དུས་་་
ཐུག་ལོང་མེད་པ་ལ་དགོངས་པར་སྣང་། གསོ་སྦྱོང་གི་མགོན་དུའང་བྱོན། མ་
བློན་ཤོག་ལ་རིམ་གྲོ་འགའ་ཞིག་གསུངས། བསྟན་པའི་སྦྱིན་བདག་ཆེན་པོ་མཁར་
དགུའི་ཏཱ་རོ་འཇམ་དབྱངས་ལྔ་བའི་ལམ་པོ་ཆེར་ཐེགས་པའི་སྙན་གསན་འབུལ་་་་
མི་སླེབས། མཁའ་རིའི་སྒང་དུ་མཉམ་མེད་ཐུབ་པའི་དབང་པོར་སྐབས་གསུམ་
165



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མའི་སྒོ་ནས་གསོལ་བ་ནན་ཏན་བཏབ་གསུངས་པ་དགོངས་གཞི་ཆེ་བར་མངོན།
མཁར་དགུའི་རྫོང་དུ་བྱོན་ཏེ་ཉིན་སྔ་ཕྱིར་འཇིགས་བྱེད་དང་ཀུན་རིག་གི་སྒོས་་་་་
སྦྱངས་ཆོག་དང་འཕོ་བ་བསྔོ་སྨོན་བཅས་གསུངས། ཕེབས་ཉིན་དགའ་ལྡན་ལྔ་
མཆོད་དང་འཛོམས་པས་བརྒྱ་མཆོད་ཕུལ་ཏེ་བླ་མཆོད་དང་སྤྱན་འདྲེན་ཁྲུས་་་་་་་
གསོལ་བསྟན་འབར་མ་སོགས་ཞལ་འདོན་གང་རྒྱས་མཛད། སྔ་མོ་ཏཱ་རོ་རང་
ནས་རྗེ་ཉིད་ས་ཐག་རིང་པོར་བཞུགས་པས་ཤི་དུས་བསྔོ་རྟེན་ཡང་འབྱོར་དཀའ་་་
རྒྱུ་རེད་ཞུས་པར། སྐྱོན་མེད། དེ་དུས་རང་རེ་ངེས་པར་འཕྲད་ཡོང་གསུངས་པའི་
དོན་སྟེང་དུ་ཁེལ། མི་ངོ་རྣམས་ལ་ཚེ་དབང་སྩལ། དངོས་པོའི་འབུལ་བའང་རྒྱུ་
ཆེར་བསྟར། ཆིབས་བསུ་སེར་སྦྲེངས་དང་བཅས་མ་དགོན་དུ་ཕེབས། འདི་ཉིན་
མགོན་པོའི་མདུན་དུ་མཇལ་ནས་གཟིམས་ཆུང་དུ་བྱོན་ཚེ་དགྱེས་ཉམས་ཆེར་་་་་་
མཛད་པའི་རྒྱུ་མཚན་གཞན་དུ་ཤེས། ཟླ་ཤས་ཀྱི་རིང་བཅད་རྒྱ་དམ་པོར་
བཞུགས། སྐབས་ཤིག་མགོན་ཁང་གི་ཡོལ་བའི་ཕག་ཏུ་མགོན་པོ་ཞལ་རས་ལྗང་
སེར་ཤས་ཆེའམ་སྙམ་པའི་ཁྲོ་ཉམས་ཅན་གསར་བཞེངས་ལྟ་བུ་ཞིག་མཚན་རྨིས་་་
ལ་བྱུང་ཚུལ་ཞབས་གྲས་འགར་གསུངས། སྔགས་པ་ཁ་ཤས་ལ་སེང་གདོང་གི་
དབང་གནང༌། གདན་ས་ནས་བླ་གྲྭ་འགའ་ཞིག་འཚམས་ཞུ་འབུལ་བར་འབྱོར་
བ་ལ་ཕྱག་དབང་སྩལ་ཅིང་། མགོན་པོ་ལའང་མཇལ་དུ་བཅུག དེའི་གྲས་སུ་
མཁན་པོ་བསམ་གཏན་ཚང་ཕེབས་པ་སྐུ་ཁམས་ཅུང་མ་སྙོམས་པར་ཡོད་སྟབས་་་་
ཕྱག་ཕྱིར་སྡོད་བཅུག་སྟེ་བཀའ་བསྒོ་གནང་བས་སངས་དྭངས་སུ་གྱུར། གཉེར་
ཟུར་སྐུ་མདུན་པ་དཀོན་མཆོག་ཟེར་བ་ཡུན་རིང་མ་བདེ་བ་འདའ་ཁར་ཀུན་རིག་་་
གི་སློབ་དབང་དང་། གཤེགས་རྗེས་སུ་སྦྱངས་ཆོག་གནད་སྨིན་མཛད། །
དགུང་ལོ་སོ་བརྒྱད་པ་མེ་ཁྱི( སྤྱི་ལོ༡༨ ༨ ༦) གསར་ཚེས་གྱི་དགའ་སྟོན་་་་་་
སོགས་དཀྱུས་ལྟར་གནང༌། སྨོན་ལམ་གྱི་གསུང་ཆོས་སུ་སྐྱབས་ཁྲིད་ཤིན་ཏུ་རྒྱས་
166



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་སྐྱེས་བུ་གསུམ་གྱི་ལམ་རིམ་ཐམས་ཅད་སྐྱབས་འགྲོའི་ཁོངས་སུ་བསྡུས་པའི་་་་་་
ཞལ་གདམས་བཅས་སྩལ། ལྷ་མོའི་གཏོར་བཟློག་གསར་རྩོམ་གནང་བ་ཚེས་
བརྒྱད་ཀྱི་ཉིན་གྲུབ་པ་མཛད། འདི་ལོ་འགའི་སྔོན་ནས་བསྒྲིག་འདོད་ཀྱང་སྔས་
པ་ལྟ་བུས་བཞག ད་ལམ་འབྲི་རན་པར་མ་ཟད་མྱུར་འགྲུབ་དགོས་པ་འདྲ་ཞིག་
བྱུང་བས་བརྩམས་པ་ཡིན་གསུངས་པ་ལ་དཔག་ན། གཏོར་བཟློག་འདི་དཔལ་
ལྡན་འདོད་ཁམས་དབང་ཕྱུག་མས་དངོས་སུ་བསྐུལ་བ་གོར་མ་ཆག འདི་དུས་ཉེ་
འཁོར་དུ་ཐོག་དང་སེར་བའི་སྣ་འདྲེན་བྱེད་པའི་གཞི་བདག་འདྲ་ཡོད་མེད་འདྲི་་
རྟོག་གནང་བར། ས་རྒྱལ་རི་འབུམ་ཟེར་བའི་མི་བསྲུན་པ་ཞིག་ཡོད་ཚུལ་ཞུས་
པར། རི་ཁྲོད་དུ་ཕེབས་ནས་དེ་གའི་བསངས་ཡིག་གསར་བསྒྲིགས་གནང་སྟེ། ད་
ནི་གནས་སྲུང་ལ་བཀོད་པ་འདྲ་བའི་རྟོག་བཏགས་ཤིག་བྱས་ཡོད་གསུངས། འདི་
སྔར་གདུག་རྩུབ་ཤིན་ཏུ་ཆེ་ཡང་དེ་ཕྱིན་ཆད་སུ་ལའང་གནོད་འཚེ་མི་བྱེད་པའི་་་་
རྒྱུད་དུལ་བར་སོང་བ་རྗེ་འདི་ཉིད་ཀྱི་བྱིན་མཐུ་ཁོ་ནར་ངེས། འདི་སྐབས་ཞབས་
བརྟན་དུ་གཙུག་ཏོར་ཟློག་ཆེན་བཙུགས་པར། སྟོན་མོར་འོང་བ་ཡིན་ཟེར་བའི་
ཁྲོམ་ཚོགས་ཆེན་པོ་འདུས་པའི་མཚན་རྨས་བྱུང་བ་ལྟར་གླུད་རྫོང་རྒྱ་གང་ཆེ་བྱེད་་
དུ་འཇུག་པ་གནང་། མཆོག་རྩེའི་དགའ་ལྡན་ཁྲི་སྤྲུལ་རིན་པོ་ཆེ་ནས་གནས་ཚུལ་
ཞིབ་འཁོད་ཀྱི་གསུང་ཤོག བོན་སྐྱོང་ཨ་བསེའི་གཟུགས་རིས་བསྐུར་གནང་ངོས་
དེ་དང་འབར་ཁམས་གཞི་བདག་གི་བསངས་ཆོག་དམ་བསྒྲགས་བཅས་དགོས་་་་་
ཚུལ་གྱི་གསུང་ནན་བཞིན་བསངས་གསར་རྩོམ། མཉམ་མེད་དགེ་ལྡན་པའི་
བསྟན་པ་བསྟན་འཛིན་དང་བཅས་པའི་སྡོང་གྲོགས་ཚུལ་མཐུན་བྱེད་དགོས་ཀྱི་་་༌་
བཀའ་བསྒོ་དམ་བཞག་བཅས་གནང༌། འབར་ཁམས་གཞི་བདག་སྔ་མོ་ནས་དམ་
གནས་ལྟ་བུར་ཤར་གསུངས་པ་སྐུ་ཕྲེང་གོང་མ་རྣམས་ཀྱི་དུས་སུ་དམ་བཞག་་་་་་་
མཛད་པར་མངོན། ཚོ་བདུན་དང་བཀྲ་ཤིས་སྒང་བའི་ཆིབས་བསུ་དང༌། སེར་
167



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྦེངས་བཅས་ཚོ་བདུན་དགོན་དུ་ཕེབས། དེ་ནུབ་གཡག་དཀར་ཞོན་པའི་ཐེབས་
ཞྭ་ནག་པོ་ཅན་ཏཱ་རོ་ལྟ་བུ་མདའ་གཞུ་འགེངས་པ་ཞིག་གི་ཉམས་སྣང་བྱུང་བ། །
དགོན་པའི་མདུན་རིར་དམག་དཔོན་ཟེར་བའི་གཞི་བདག་ཅིག་ཡོད་པ་དེ་ཡིན་་་
འདྲ་ཞེས་གསུང་ཟུར་ལས་བྱུང་ཚུལ་དབོན་ཆུང་གིས་ཐོས། གཉིས་པའི་སྨོན་ལམ་
དང་དུས་འཛོམ་པས་གསུང་ཆོས་ལ་ལམ་གཙོའི་ཁྲིད་རྒྱས་པ་སྩལ། འདི་གའི་གྲྭ་
མང་ལ་རིགས་གསུམ་སྤྱི་སྒྲུབ་དང་། བེག་རྩེའི་རྗེས་གནང་བཀའ་དྲིན་བསྐྱངས།
སྔར་ལྗགས་བཀོད་སྩལ་བ་བཞིན་ཚོགས་འགྲིམ་པ་རྣམས་ཀྱིས་བདེ་མཆོག་བདག་་
བསྐྱེད་བློ་འཛིན་བྱས་གྲུབ་པའི་རྒྱུགས་ཕུལ་བ་ལ་བདག་རྐྱེན་གནང་། རྗེས་སོར་
ང་ཡོང་དུས་བདེ་མཆོག་གི་བདག་འཇུག་ཀྱང་ཚུགས་གྲུབ་པ་དགོས་ཚུལ་གྱི་་་་་་་
བཀའ་གནང་ཞིང་གཏོང་ཐེབས་སུ་དངུལ་རྡོ་ཚད་སོགས་སྩལ། འཇིགས་བྱེད་
བདག་འཇུག་གི་ཉིན་རྗེ་ཉིད་ཚོགས་དབུར་ཕེབས་ནས་གཟིགས་རྟོག་མཛད།
མང་ཇ་ཉིན་འཁྱོངས་དང་འགྱེད་ཕོག་རྒྱས་པར་བསྟབས། ཚོ་བདུན་དགེ་བཤེས་
ཚང་དགོན་པའི་ཁྲིར་བསྐོས། མ་དགོན་དུ་ཕེབས་སྐབས་ཧོར་ཡུལ་ནས་བྱ་ཕུག་
རྒྱུད་པས་ཨ་ཀ་རུ་ལས་གྲུབ་པའི་བདེ་མཆོག་གི་སྣང་བརྙན་ཞིག་ཕུལ་བ་ལ་གསེར་
ཚོན་ཕུལ་ཏེ་རྟེན་གྲས་སུ་བཞུགས། བྱ་ཕུག་རྒྱུད་པ་དང་སྦྱིན་བདག་བླ་དཔོན་སོ་
སོར་འཕྲིན་ལན་དང་བརྟག་ལན་གྱི་ཡི་གེ་བསྐུར་གནང་མཛད། ལྷ་བཟོ་ཞིག་ལ་
ཞལ་ཐང་ཁ་ཤས་བཞེངས་རྒྱུའི་ལྗགས་བཀོད་མཛད་སྐབས་ལྷ་བཟོས་དཔལ་ལྡན་་
འདོད་ཁམས་དབང་མོའི་བྲིས་ཐང་ཐོག་མར་བཞེངས་པ་ལ་རྟེན་འབྲེལ་ལེགས་་་་
ཚུལ་གྱིས་དགྱེས་ཚོར་མཛད། གསུམ་པའི་ཚེས་གསུམ་ནས་མགོན་ཁང་རང་དུ་སྐུ་
མཚམས་ཞག་བདུན་གནང་སྐབས་བསྟན་འགྲོ་སྤྱིའི་དོན་དུ་དམིགས་པའི་འཕྲིན་་་
བཅོལ་གནད་སྨིན་དང་ཞིབ་མཇལ་བྱས་གསུངས་པ་མགོན་པོ་ཆེ་ཆུང་འཁོར་དང་
བཅས་པའི་དགྱེས་ཞལ་མངོན་སུམ་དུ་མཇལ་བའི་གསུང་ཟུར་རམ་བརྟག རི་
168



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁྲོད་དུ་བདུན་གསུམ་གྱི་རིང་སྐུ་མཚམས་བཅད་དེ་ལོ་གྱོན་རིལ་བུ་བསྒྲུབས་་་་་་
མཐར། དེའི་སྦྱིན་སྲེག་ཀྱང་མཛད། བཞི་བའི་ཚེས་བརྒྱད་ནས་མ་དགོན་དུ་
དགོན་པའི་ཆོས་ཐེབས་ཀྱི་ཆེད་ཛམ་དཀར་གཏེར་སྒྲུབ་གནང༌། དོན་གཉེར་ཅན་
འགར་རྒྱལ་པོ་གསར་རྙིང་དང་། དམ་ཅན་གྱི་སྲོག་གཏད་སྩལ། བཅོ་ལྔའི་ཉིན་
སྒར་བཏེགས་ཏེ་རྔ་བའི་དགོན་གསར་དུ་བྱོན། ཚོགས་འདོན་དང་ཆོས་གྲྭར་
གཟིགས་རྟོག་གནང་། དོན་གཉེར་ཅན་འགའ་ཞིག་གིས་སྙན་བསྐུལ་ལྟར་གསན་
མཁན་ཆེས་མང་བར་རྡོ་རྗེ་འཇིགས་བྱེད་བདུད་ལས་རྣམ་རྒྱལ་དང་གསང་བདག་
འཁོར་ལོ་ཆེན་པོའི་དབང་སྩལ། གྲྭ་ཚང་ལ་ཆོས་རྒྱལ་ཕྱི་ནང་གསང་གསུམ་གྱི་
རྗེས་གནང་སོགས་འདུན་པ་དང་སྦྱར། ཚོགས་སུ་མང་ཇ་ཉིན་འཁྱོངས་ཐོག་
འགྱེད་ཐེབས་སུ་རྟ་ནོར་བཅུ་ལྷག་སྩལ། གདན་ས་ནས་དགེ་བཤེས་འགའ་ཞིག་
སླེབས་པ་དང་། འདི་གའི་སློབ་གཉེར་བ་རྣམས་ལྷན་ཅིག་ཏུ་དམ་བཅའ་ཚུགས་
བཅུག་སྟེ་ཉིན་ཁ་ཤས་ཀྱི་རིང་བགྲོ་གླེང་དམར་བ་བྱུང་བ་ལ་ཐུགས་གཏིང་ནས་་་་
དགྱེས་པའི་བཀའ་མཆིད་སྩལ། དར་འཛོམ་གྱི་རི་རྩེར་ཕེབས་ཏེ་གཏེར་ཕུལ་ཞིང་
ལ་བཙས་བསྟད་དེ་བསངས་དང་ཡུལ་ཁྲུས་གནང་། ཁ་ཤི་དགོན་ནས་རྐུན་མ་
ཞིག་བཙོན་དུ་བཟུང་བ་གྲྭ་བ་འགས་བརྡུངས་ཉེས་ཀྱིས་ལྔ་ལམ་དུ་སོང་བ་གྲྭ་ཚང་
མང་མ་ལ་ཉེས་སྐྱོན་ཡོད་མེད་གང་ལྟར་རྗེ་ཉིད་ནས་བསླབ་སྐྱོར་ཞིག་ཅིས་ཀྱང་་་་
གནང་དགོས་ཚུལ་གྱི་ཞུ་ནན་ཕུལ་བར། དང་པོ་འཛིན་དུས་གྲོས་མཐུན་པ་ཡིན་
ནམ་སྙམ་པའི་དོགས་པ་ཆེ་བར་མ་ཟད། བསླབ་པ་ཡང་ཡང་སྐྱོར་བ་འདི་འདུལ་
བའི་དགོངས་པ་ཡིན་མིན་མི་ཤེས་གསུངས་ནས་མ་གནང་ཞིང་མི་འཁྲུགས་པའི་་་
རྗེས་གནང་ཞིག་བཀའ་དྲིན་བསྐྱངས། དམེ་ཚང་དང་། ཨ་སྐྱིད་ཀྱི་གྱོད་ཆེན་དོན་
ལ་བཀའ་ནན་ཆེན་པོས་གཟུ་བཞག་སྟེ་འདུམ་པར་མཛད། དམེ་ཚང་གི་མངའ་
ཞབས་སུ་ཇག་རྐུས་ཀྱི་ཁྲིམས་བསྡམས། བྲག་དཀར་དུ་གནས་བཅུ་གསུངས་ཤིང་
169



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
)ga༡
ལ་བཙས་གསར་བསྟོད་གནང་། དབལ་ཤུལ་སྨད་མ་ནས་གདན་དྲངས་པ་བཞིན་
རྨ་ཆུ་བརྒལ་ཏེ་དེ་ཕྱོགས་སུ་ཕེབས། གུང་འབབ་དུས་དངུལ་བུམ་སོགས་ལ་
དཀར་གཏོར་གནང་ཞིང་དེ་ནས་བཟུང་ཉིན་ཁ་ཤས་ཀྱི་རིང་དཀར་གཏོར་བསྔོ་་་
བ་མཛད། དད་ལྡན་སྦྱིན་བདག་རྣམས་ལ་གང་འཚམས་ཀྱི་འདོད་ཆོས་སྩལ། རྐ་
ཆུ་ཁ་བའི་ལྷ་སྡེའི་ནང་དུ་ཕེབས། རི་བོ་ཆེའི་ལ་བཙས་བསྟོད་པ་གནང་། སེར་སྐྱ་
མང་པོས་ཆིབས་བསུ་དང་། གྲྭ་མང་གིས་སེར་སྦྲེངས་བཅས་དྲུག་པའི་ཉི་ཤུ་
གཅིག་གི་ཉིན་གདན་སར་བྱོན། ཚོགས་སུ་མང་ཇ་ཉིན་འཁྱོངས་དང་། ཕོག་
ཐེབས་སུ་རྟ་ནོར་བཅོ་ལྔ་སྐོར་བསྟབས། ཉིན་གྱི་ཆོས་སྡེ་ལའང་མང་འགྱེད་
གནང་། རིགས་གྲྭའི་དུས་དོན་གཉེར་ཅན་མང་པོར་ཕྱག་རྡོར་འཁོར་ཆེན་གྱི་
དབང་དང་། འདོད་བུམ་གཟའི་སྲོག་གཏད་སྩལ། གྲྭ་བ་མང་པོ་བསྙེན་རྫོགས་ལ་
བཀོད། བཅུ་དགུའི་ཉིན་རྒྱུད་པའི་ཚོགས་དབུར་བཞུགས་ཏེ་རབ་གནས་ཆེན་
མོའི་ཕྱག་ལན་དང་དབྱངས་རྟ་སྐོར་ལ་གཟིགས་རྟོག་མཛད། ས་ཆུ་སྤོ་བའི་ཕྱིར་
བརྒྱད་པའི་ཚེས་ལ་རྨ་ཆུ་ཁའི་གུར་སྒར་དུ་ཕེབས། རྐ་ཆུ་ཁའི་སེར་མང་ལ་ཐུགས་
རྗེ་ཆེན་པོ་བདེ་གཤེགས་ཀུན་འདུས་ཀྱི་དབང་སྩལ། བླ་བྲང་སྡེ་དགེའི་ཕྱག་
མཛོད་འཇམ་དབྱངས་ཆོས་འཕེལ་ཁོ་རང་གི་ཚ་བོ་དུས་འཁོར་རྒྱ་ནག་པའི་ནང་་་
དུ་སྡོད་པ་མཚན་མོ་ཞིག་ཨ་མཆོག་ཚོ་བརྒྱད་ཀྱི་དམག་བླུགས་ཏེ་སྲོག་ལ་བསྡོ་བའི་
ཉེན་བྱུང་བར་བརྟེན་དམེ་བོའི་སྒར་གསར་དུ་བྲོས་པ་རྗེ་བླ་མ་ཉིད་གཏན་གྱི་་་་་
སྐྱབས་གནས་སུ་བཟུང་སྟེ་འདི་སྐབས་སྐུ་དྲུང་དུ་སླེབས། ཁོས་རྐང་ཚའི་སྣང་
ལུག་གི་རྟེན་ཁྲོད་ནས་རྗེ་ཕྱག་ནས་བརྒྱ་རྩ་མ་འཁྲུལ་མེད་ཅིག་མཛོ་མོ་ལྔ་བྱིན་ཏེ་་་
བླུས་པ་རྗེ་ཉིད་ལ་ཕུལ་བར་དགྱེས་ཚོར་ཤིན་ཏུ་ཆེ་བ་མཛད། རྗེའི་སྐུ་འདི་ལ་
ཐུགས་གཙིགས་ཆེན་པོ་མཛད་དེ་སྐབས་སྐབས་སུ་ཁྲུས་གསོལ་རེ་མཛད་དུས་ཞལ་
དང་སྐུ་གཟུགས་ལས་བདུད་རྩིའི་ཟིལ་བ་ཁྲོམ་མེ་འབབས་པ་ཀུན་གྱིས་མཐུན་་་་་་
170



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྣང་དུ་གྲུབ་པས་ཡ་མཚན་ཆེ་ངེས་སུ་འཁུམས། ཁོ་རང་ནས་སྐྱིད་སྡུག་གི་གནས་
ཚུལ་དང༌། སླད་མར་རྗེས་འཛིན་གྱི་སྐྱབས་འཇུག་ནན་ཏན་ཞུས་པར། དར་
མཐའ་རྒུད་པས་བསྡུས་པའི་རང་བཞིན་ལས་བརྩམས་པའི་ཞལ་གདམས་སེམས་་་
གསོའི་བཀའ་མཆིད་བཅས་ཡིད་ཚིམ་པ་བཀའ་དྲིན་བསྐྱངས། འདུན་པ་བཞིན་
རྫོང་ཆུང་ཚེ་དབང་སྩལ། འདི་བ་བླ་བྲང་ཕྱག་མཛོད་དུ་སྡོད་དུས་བཀྲ་ཤིས་
འཁྱིལ་དགོན་མ་ལག་སྟོད་སྨད་ཀྱི་ལྷ་སྡེ་ཐམས་ཅད་ཀྱི་ལས་དོན་ཁོ་རང་གཅིག་་་་
པུས་ཤེས་པས་མདོ་སྨད་ན་ཁོ་ལས་ལྷག་པའི་མི་དྲག་ཅིག་དཀོན་ཡང་། འདི་དུས་
ལོངས་སྤྱོད་གཞན་ལྟ་ཞོག རང་གི་སྲོག་ཀྱང་མི་དབང་བ་ལྟ་བུའི་ཚོད་དུ་སླེབས་
པ་སྲིད་པའི་ཕུན་ཚོགས་ལ་ཡིད་བརྟན་མེད་པ་མཚོན་པའི་དཔེ་ཆེན་པོར་སྣང་་་་་
བས་ཚུལ་འདིས་ཀྱང་འདུས་བྱས་ཀྱི་མཐའ་བཞིའི་ཆོས་ཉིད་ལ་ངེས་པ་དྲང་བར་་་་
འོས་པ་ཁོ་ནའོ། །ལབ་ཚང་སྨད་དུ་བཞུགས་པའི་དྲུང་དུ་འགྲོ་རྩིས་ཡིན་འདུག་
པས་ལབ་ཚང་ལའང་གསུང་འཕྲིན་བསྐུར་གནང་མཛད། ཕྱག་ཟུར་ནས་རྟ་
མགྲིན་ཆོས་སྐོར་གྱི་དཔེ་ཞིག་ཕུལ་བའི་ནང་དུ་རྐྱེན་སེལ་གྱི་ཡན་ལག་འགའ་ཞིག་་
མི་ཚང་བ་ལ་ཐུགས་དོགས་མཛད་པ་འབྱུང་འགྱུར་གྱི་ལུང་བསྟན་དུ་ངེས། སླར་
གདན་སར་ཕེབས་ཏེ་བཅུ་བའི་བཅུ་གསུམ་ནས་བཅད་རྒྱ་དམ་པོར་བཞུགས། །
ལེགས་བཤད་སྙིང་པོ་ཐུགས་འཛིན་གྱི་འཕྲོས་དབུ་མའི་ཐད་དུ་སླེབས་སྐབས་་་་་་
འཇིགས་བྱེད་ཀྱི་དཀྱིལ་ཐང་འདྲ་བ་དབུས་ཀྱི་རེ་མིག་དགུ་མཐིང་ཀ་ཅན་དང༌། །
དེའི་སྟེང་དུ་འཕགས་པ་ཀླུ་སྒྲུབ་དང་བུ་སྟོན་རིན་པོ་ཆེ། རིན་ཆེན་དུ་མའི་སྤྲས་
པའི་ཁྲི་སྟེང་ན། །ཞེས་སོགས་ཀྱི་མཚན་གསེར་གྱིས་བྲིས་པ་ཞིག་རྨིས་གསུངས་པ་
གཟིགས་སྣང་ཁྱད་པར་བ་ཞིག་ཡིན་འདྲ་ཡང་ཁ་ཚོན་གཅོད་པར་མ་ནུས།
ཐུགས་རྗེ་ཆེན་པོ་བཅུ་གཅིག་ཞལ་རྩ་ཞལ་དཀར་པོ། བཞིན་གསེར་མདོག
ཞབས་སྐྱིལ་ཀྲུང་། སྤྱན་ནུབ་གཟིགས། ཕྱག་གཉིས་ཀྱིས་པུས་སྟེང་སེངྒེ་གཉིས་
171



Ja༡
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མནན་པ། ཞབས་འོག་ཏུ་མདའ་གཞུ་ཐོགས་པ་ཞིག་མནན་པ་སོགས་སྐུའི་རྣམ་
འགྱུར་ཅུང་ཟད་མི་འདྲ་བ་ཞིག་ཀྱང་མཚན་རྨིས་ལ་བྱུང་བར་གསུངས། ཆོས་
རྒྱལ་ནང་སྒྲུབ་ཀྱི་བྲིས་ཐང་གསར་བ་ཞིག་བཞེངས་པ་ལྕགས་མཁར་སྐབས་བཀྲམ་
རྒྱུའི་རྟེན་ཐང་དུ་གནང་། མགོན་པོ་གུར་ཞལ་གཉིས་ཀྱི་ཞལ་ཐང་གསར་
བཞེངས་སྐབས་ལྷ་བཟོ་ལ། གཞན་ཚོར་མཐོང་མ་བཅུག་ན་ལེགས་ཚུལ་གསུངས་
ཀྱང་། རེ་གཉིས་ཀྱིས་མཐོང་སྐབས་འཚུབ་ཆ་ཆེ་ངེས་བྱུང༌། འདི་ཡང་ལྔ་མཆོད་
དུས་གྲུབ། །
མེ་ཕག( སྤྱི་ལོ ༡༨ ༨༧) ལོ་གསར་གྱི་དགྱེས་སྟོན་སོགས་དཀྱུས་ལྟར་དང་།
གྲྭ་མང་ལ་ཕྱག་དབང་གནང་། བཀའ་དྲིན་མཉམ་མེད་ཨ་ལགས་ཡོངས་འཛིན་
རིན་པོ་ཆེའི་ཡང་སྦྲུལ་མྱུར་བར་འཚོལ་དགོས་གསུངས་ནས་དོགས་གནས་འགའི་
ཁྲོད་ནས་རྐ་ཆུ་ཁར་འཁྲུངས་པ་འདི་ལ་ཐག་གཅོད་མཛད། སྤྲུལ་བའི་སྐུ་རབ་
བྱུང་དང་། དགེ་ཚུལ་དུ་བསྒྲུབས་ཏེ་ཚོགས་སུའང་འཇུག་པ་གནང༌། འདི་དུས་
རྩེ་དབུས་གཅོད་པ་ཚང་གི་ཡང་སྤྲུལ་དོགས་གནས་ཀྱི་བྱིས་པ་འགའི་མིང་ཐོ་་་་་
སྐྱབས་མཆོག་ཤིང་བཟའ་རིན་པོ་ཆེའི་དྲུང་དུ་ཕུལ་ནས་ཐུགས་བརྟག་ཞུས་སྐབས།
འོས་ཐོའི་གྲས་ཡོངས་འཛིན་སྤྲུལ་སྐུ་འདི་ཡང་ཡོད་གཤིས། ཤིང་བཟའ་རིན་པོ་
ཆེ་ནས་བྱིས་པ་རྣམས་ཀྱི་ཁྲོད་དུ་འདི་ག་ངོ་མཐོ་གསུངས་ཀྱང་། ཁོ་རང་ཚོ་ཕྱིར་
སླེབས་ཚེ་འདི་གར་ཐག་བཅད་ཟིན་སྟབས་བྱ་ཐབས་མ་བྱུང་། སྔར་ཡོངས་
འཛིན་རིན་པོ་ཆེའི་སྤྲུལ་སྐུ་མྱུར་བར་འཚོལ་རན་གསུངས་པའང་ཧ་ཅང་འགྱངས་
ན་ཕྱོགས་གཞན་གྱི་སྤྲུལ་སྐུར་འགྱུར་བ་ཆགས་ཐོགས་མེད་པའི་ཡེ་ཤེས་ཀྱིས་་་་་་་
གཟིགས་པར་མངོན། སྨོན་ལམ་གྱི་གསུང་ཆོས་ལ་ཉིན་ཁ་ཤས་ཕེབས་ཤིང་ཁྲུས་
བུམ་གསར་བ་དང་རྟེན་ཁེབས་ཆ་སོགས་མཆོད་རྫས་འགའ་ཞིག་སྦྱོར་འཇགས་་་་
མཛད། འཆམ་སྔོན་དུས་ཀྱི་ཕྱག་སྲོལ་དང་མཐུན་པར་གཤར་སྦྱངས་དགོས་ཚུལ་
172



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ད
1
གྱི་གསུང་བཀོད་ལྟར་སྦྱངས་པ་ལ་གཟིགས་རྟོག་མཛད། གཉིས་པའི་ཚེས་ལ་སྒར་
བཏེགས། ཨ་སྐྱིད་ཕྱོགས་སུ་མི་གཅིག་གིས་མཁའ་སྤྱོད་མའི་སྐུ་ཞིག་ཕུལ་བ་ལ་
དགྱེས་ཚོར་མཛད། ཆོས་རྗེ་ནང་བའི་མི་དྲག་རྣམས་ཀྱིས་ནན་ཞུས་ལྟར། ལྷ་མོའི་
གཤེགས་གཏོར་འགའ་ཞིག་བཏང་འཕྲལ། དེ་ཕྱོགས་ཀྱི་གཞོན་པ་རྣམས་ལ་ལྷ་
འབྲུམ་འདེབས་རྒྱུའི་ལྗགས་བཀོད་གནང་བ་ཤིན་ཏུ་ཡང་བ་བྱུང་སྟེ་གཞོན་བྱིས་་་
མཐའ་ཡས་པ་ཞིག་རྡོ་རྗེ་ཚེར་མའི་ནད་ལས་དཀའ་ཚེགས་མེད་པར་གྲོལ་བ་རྗེ་་་་
འདིའི་བཀའ་དྲིན་དུ་འཁུམས། ནག་ཚང་དུ་སྦྱིན་བདག་འགའ་ཞིག་གི་སར་
ཕེབས་བཞུད་གནང་། འདི་དུས་མཛོད་དགེ་དམེ་བོ་དང་། སྒར་རྙིང་སོགས་སྨད་
ཕྱོགས་ཀྱི་འཚམས་ཞུ་བ་མང་པོ་འབྱོར། སོ་སོར་བཀའ་ལན་གནང་སྐྱེས་དང༌།
སྒར་རྙིང་དུ་བདེ་མཆོག་གསར་འཛུགས་ཀྱི་རྟིང་བསྐུལ་གནང༌། གདན་འདྲེན་
ནན་ཆེ་བ་ལྟར་ས་སྐྱ་དྷཱིཕུ་ཆོས་རྗེའི་དགོན་བཤད་སྒྲུབ་ནོར་བུ་ཆོས་འཕེལ་གླིང་་་
དུ་བསུ་བ་སེར་སྦྲེངས་བཅས་བྱོན། དྷཱཕུ་ཆོས་རྗེའི་སྐུ་ཕྲེང་བདུན་པ་བྱམས་པ་
ངག་དབང་བློ་གྲོས་རྒྱལ་མཚན་དང༌། སྐུ་ཕྱོགས་ཆུང་བ་རྣམ་གཉིས་སྨད་ཀྱི་སོག་
ཡུལ་དུ་བྱོན་པ་མགོ་ལོག་གི་གྲིབ་མས་རྐྱེན་ལམ་དུ་གཤེགས་པའི་དགོངས་རྫོགས་་་
སུ་མཆོག་ཁྲུས་དང༌། ཐུགས་དམ་གསལ་འདེབས་ཞལ་འདོན་གང་རྒྱས་བཅས་
གནང༌། དེ་གའི་བླ་བྲང་ནས་དངོས་འབུལ་སྤམ་མཐོ་བསྟར། མཚན་ཉིད་དང་
རྒྱུད་པའི་ཚོགས་སུ་མང་ཇ་དང༌། ཕོག་ཐེབས་སྩལ། ཕྱི་ནང་གི་རྟེན་རྣམས་ལ་
མཆོད་མཇལ་མཛད་ཅིང་ཟླ་ལྷག་སྟབས་ཆོ་འཕྲུལ་སྨོན་ལམ་དང་དུས་འཛོམས་་་་
པས་འཆམ་ལའང་གཟིགས་མོ་མཛད། སླར་ཨ་སྐྱིད་དུ་ཕེབས་ཏེ་མི་ཁྱིམ་མང་
པོར་ཆོས་སྦྱིན་གནང་། རོང་གི་གནས་གཞི་དགོན་དུ་རྡོ་རྗེ་འཇིགས་བྱེད་ཆེན་
པོའི་བདག་འཇུག་ཚུགས་དགོས་ཀྱི་གསུང་བཀོད་སྩལ་བ་དོན་སྨིན་བྱུང༌། གཟའ་
རུའི་བྲག་དམར་ལ་གནས་བསྟོད་གསར་རྩོམ་མཛད། ཧོར་ཚང་ཕྱོགས་ནས་
173



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གདན་འདྲེན་པ་མི་ཉུང་ཙམ་སླེབས་པ་ལ་གང་ཅིའི་བཀོད་ཁྱབ་དང་། འགྱངས་
མིན་ཕེབས་རྒྱུའི་ཞལ་བཞེས་མཛད། བསུ་བ་སེར་སྦྲེངས་དང་བཅས་གདན་སར་
བྱོན། བཞི་བའི་ཚེས་དྲུག་གི་ཉིན་གདན་སའི་དགེ་བཤེས་འགའ་ཞིག་ནས་དངོས་
འབུལ་མཚོན་བྱེད་དང་བཅས་རྣམ་བཤད་དགོངས་པ་རབ་གསལ་དང་། ཡིག་
ཆའི་དཀའ་གནས་རྣམས་ཞིབ་པར་བཀྲོལ་བའི་དབུ་མའི་ཟུར་རྒྱན་ཞིག་གསར་
རྩོམ་དགོས་ཚུལ་གྱི་སྙན་བསྐུལ་ཕུལ་བར་དགྱེས་ཉམས་ཆེན་པོས་ཞལ་བཞེས་་་་་་
གནང་། ཚེས་བརྒྱད་ནས་བཟུང་ལས་སྣེ་ཐུན་མོང་ནས་བསྐུལ་ཏེ་གྲྭ་མང་ལ་ལམ་
རིམ་བདེ་ལམ་གྱི་ཁྲིད་སྨིན་རྒྱས། སྟ་གོན་སྔོན་དུ་འགྲོ་བའི་འཇིགས་བྱེད་བཅུ་
གསུམ་མ་དང་དཔའ་གཅིག ཀུན་རིག ཐུགས་རྗེ་ཆེན་པོ་བཅུ་གཅིག་ཞལ།
གདུགས་དཀར་ལྷ་མང་རྣམས་ཀྱི་དབང་དང་། འཇིགས་བྱེད་སྔགས་བཏུ།
མགོན་པོ་ཕྱག་དྲུག་པ། གུར་ཞལ་གཉིས། ཆོས་རྒྱལ་ཕྱི་ནང་གསང་གསུམ། སྒྲོལ་
མ་དཀར་ལྗང༌། སེང་གདོང༌། ལྷ་མོ། རྣམ་སྲས་བཅས་ཀྱི་རྗེས་གནང་སོགས་ཟབ་
གསང་ཆོས་ཀྱི་བགོ་སྐལ་ཕངས་མེད་དུ་བཀྱེ། རྒྱལ་གསར་གྱི་འབག་བཞེངས་པ་
རྒྱལ་ཁང་དུ་གདན་དྲངས་པའི་ཉིན་ཆར་དྲག་ཅིག་བྱུང་སྟེ་གནམ་ལྕགས་ཁ་ཤས་་་
འཕངས་པ་སོགས་འཚུབ་ལྟས་ཅུང་མང་བར་བཞད་མོ་མཛད་དེ་སྤྱི་བསྟབས་་་་་་་
གསར་རྩོམ་གནང༌། བཞག་སྡོམ་ལ་བགོས་ངོས་སུ་ལ་བཙས་བསྟོད་ཅིང་གཏེར་
ཕུལ། ཁྱོ་ཁོ་ནུར་མ་ཕྱོགས་ནས་གདན་དྲངས་པ་ལྟར་སྟག་སྨྱོན་དུ་ཕེབས་སྐབས་
སེར་བ་དྲག་པོ་ཞིག་བྱུང་ཡང་སྒར་ཐོག་ཏུ་གཏན་མ་བབས། སྦྱིན་བདག་འགའ་
ཞིག་གི་སར་འདོད་ཆོས་སྩལ། མནལ་ལམ་འཚུབ་ཚུལ་ལ་བསྙད་ནས་ཕེབས་
བཞུད་མང་པོའི་སྤྲོས་པ་བསྐྱུངས་ཏེ་གདན་སར་མགྱོགས་པར་ཕེབས་ནས་རྟ་་་་་་
མགྲིན་གྱི་ལྗགས་བསྙེན་སྦྱིན་སྲེག་བཅས་གནང༌། ཨ་ལགས་རྨོག་རུ་རིན་པོ་ཆེ་
ནས་ཞབས་བརྟན་དུ་ཉིན་བདུན་གྱི་རིང་གཅོད་གསུངས། རྗེ་ཉིད་ནས་སྔ་མོ་
174



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཇིགས་བྱེད་བདུད་ལས་རྣམ་རྒྱལ་ཐུགས་དམ་དུ་མཛད་པ་ཡིན་ཡང༌། རྨོག་རུ་
རྡོ་རྗེ་འཆང་ནས་སླན་ཆད་འཇིགས་བྱེད་བཅུ་གསུམ་མའི་ཆོ་ག་དང༌། རྩ་སྔགས་
སྟོང་རེ་མ་ཆགས་པ་དགོས་ཚུལ་གྱི་བསླབ་བཀོད་ཕུལ་བ་བཞིན། ཟླ་བ་ལྔ་བའི་ཉི་
ཤུ་བདུན་ནས་བཟུང་འཇིགས་བྱེད་བཅུ་གསུམ་མ་འདོན་ཁུལ་བྱས་པས་བྱིན་་་་་་་
རླབས་དང་བཀའ་དྲིན་མངོན་དུ་གྱུར་གསུངས་པ་གོ་རྒྱུ་ཤིན་ཏུ་ཟབ་པར་སྣང་་་་་་
བས་ཟུར་ཙམ་འོག་ཏུ་སྤྲོ་བར་འདོད་དོ། །འདི་ལོ་གྲྭ་མང་དང་ལྷན་ཅིག་དབྱར་
ཞལ་བཞེས་མཛད། བཅོ་ལྔའི་ཉིན་ཟླ་འཛིན་བྱུང་བར་གསང་འདུས་བདག་
བསྐྱེད་སོགས་སྒེར་གྱི་ཞལ་འདོན་མང་ཙམ་གསུངས། རིགས་གྲྭའི་ཚོགས་གླེང་
སོགས་ལ་གཟིགས་རྟོག་མཛད། དོན་གཉེར་ཅན་འགར་གུར་དྲག་མེ་འཁྱིལ། །
ཕྱག་རྡོར་དྲེགས་འདུལ། སེང་གདོང་བཅས་ཀྱི་དབང་དང་། དམ་ཅན་ནོར་སྒྲུབ་
ཀྱི་སྲོག་གཏད་བཅས་སྩལ། ལྷ་འབངས་རྐ་ཆུ་ཁའི་སྡེ་ནས་རིགས་གྲྭའི་ཆོས་ཐོག་
བཏང་སྟེ་འབྱོར་ལྡན་རྣམས་ཀྱིས་ཚོགས་དབུར་ཞུས་པའི་རེ་བ་བསྐངས། དགག་
དབྱེའི་དུས་ཕྱག་ལེན་ལ་ཞིབ་ཆ་ཁ་ཤས་གནང༌། ཐུགས་དམ་རྟེན་དུ་འཇིགས་
བྱེད་བཅུ་གསུམ་མའི་ཐང་ག་བཞེངས་པ་ལ་རབ་གནས་མཛདའབྲིང་བའི་སུམ་
མདོའི་རི་ཁྲོད་དུ་བདེ་མཆོག་ཚུགས་དགོས་ཀྱི་བཀའ་གནང་བཞིན་ཆོ་ག་བློ་་་་་་་
འཛིན་བྱང་བར་གྲུབ་ནས་རྒྱུགས་འབུལ་བར་སླེབས་པ་ལས་རྒྱུགས་བཞེས་ནས་་་་
དགྱེས་པའི་བཀའ་ལུང་སྩལ། ཐེ་བོ་ཕྱོགས་ནས་གདན་འདྲེན་གྱི་སྙན་བསྐུལ་ནན་
ཆེ་བར་བརྟེན་མཆོད་མཇལ་མཛད་དེ། དགུ་བའི་བཅུ་གསུམ་ཉིན་རོང་ཕྱོགས་སུ་
སྒར་བཏེགས། གཟའ་རུའི་དགོན་པར་ཕེབས་ཏེ་འདོད་ཆོས་འགའ་ཞིག་སྩལ་
ཞིང་ཁྲིམས་གཙང་གལ་ཆེ་ཚུལ་དང་། འཇིགས་བྱེད་བདག་འཇུག་ཚུགས་དགོས་
སོགས་ཀྱི་ཞལ་བཀོད་གནང་བ་རྗེས་སོར་ཐུགས་བཞེད་ལྟར་བྱུང༌། ལོ་དགེའི་
དགོན་དུ་བྱམས་སྐུ་གསར་བཞེངས་ལ་རབ་གནས་གནང༌། མི་ཁྱིམ་སོ་སོར་
175



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འདོད་བསྟུན་གྱི་རིམ་གྲོ་དང་བསྔོ་སྨོན་སོགས་ཀྱིས་ཚིམ་པར་མཛད། དཔལ་ཤེ་
ནང་འགབ་མའི་སྤྲུལ་སྐུ་དགེ་ཚུལ་དུ་བསྒྲུབས། ཨ་སྐྱིད་རོང་གི་གནས་གཞི་བླ་
མའི་ཐུགས་འདུན་བཞིན་གུ་རུ་དྲག་དམར་གྱི་དབང་དང་། གནས་ཆུང་སྲོག་
གཏད་སྩལ། དེའུ་སྒང་དགོན་པའི་ཚོགས་ཡོངས་ལ་གསང་འདུས་འཕགས་
ལུགས་ཀྱི་དབང་སྩལ། སེར་སྐྱ་ཐམས་ཅད་གྲོས་མཐུན་གྱིས་སྒར་མགོ་ཕུལ་བ་
ལྟར་འགྱུར་མེད་ཀྱི་ཡིག་དན་ཀྱང་བཞག ར་སྣང་དུ་སྦྱིན་སྲེག་གནང་སྐབས་ཆུ་
སྟོད་སྨད་ཀུན་གྱི་མི་ནོར་ལོ་ཏོག་ཐམས་ཅད་དམིགས་འོག་ཏུ་ཆུད་པ་བྱས་ཚུལ་་་་
གསུང་ཟུར་ལས་བྱུང་བ་བླ་ཆེན་གྲོང་ཆོག་པ་ཕལ་ཆེར་གྱི་སྤྱོད་ཚུལ་ལས་འཕགས་་་
པ་ཞིག་གོ །དབྱིས་སྨད་མར་ཕེབས། ཉིན་ལྟར་དྲུག་ཅུ་བ་བསྔོ་བ་གནང་། སྒང་
ཚ་དང་འབྲུ་རྩིའི་གྱོད་འགྲིག་དགོས་ཚུལ་དང༌། འཆི་ངེས་ཀྱི་བཙོན་མ་རྣམས་
སྲོག་འབུལ་དགོས་ཚུལ་གསུང་ནན་སྩལ་པ་རིམ་པར་ཐུགས་བཞེད་ལྟར་བྱུང་བ་་་་
ལ་དགྱེས་ཚོར་ལྷག་པོ་མཛད། མཆོད་གཞིས་སྒང་ཚར་རྐུན་ཇག་མང་བའི་བྱེད་
ལས་ཀྱིས་ཅོ་ནེའི་དམག་གིས་བོ་ཤོ་དགོན་པ་གཏོར་སོང་བ། སྔར་ཤུལ་དུ་མྱུར་
བར་ཆགས་དགོས་ཚུལ་གྱི་གསུང་བཀོད་དང་གནང་སྦྱིན་ཕོན་ཆེ་བ་སྩལ། སྔོ་
ཆེའི་བླ་མའི་ཐུགས་འདུན་བཞིན་ཆོས་བཀའ་འགའ་ཞིག་སྩལ་ཞིང་དེ་གའི་གཞི་་་
བདག་ལ་བསངས་ཡིག་ཀྱང་བརྩམས་ལྷ་བསོ་དགོན་དུ་སེར་སྐྱ་ཆེས་མང་བར་་་་་
ཐུགས་རྗེ་ཆེན་པོ་དཔལ་མོའི་ལུགས་ཀྱི་དབང་དང༌། མི་འཁྲུགས་པའི་རྗེས་
གནང་། གྲུབ་རྒྱལ་ཚེ་དབང་བཅས་སྩལ། དཔལ་གསང་བ་འདུས་པའི་དཀྱིལ་
འཁོར་སྒྲུབ་མཆོད་འཛུགས་དགོས་ཚུལ་གྱི་ལྗགས་བཀོད་སྩལ་བ་གུས་པས་དང་དུ་
བླངས། ཐེ་རོང་ཕྱོགས་ཀྱི་དགོན་ཁག་གར་ཕེབས་ཐམས་ཅད་དུ་འོས་བབས་དང་
བསྟུན་པའི་མང་འགྱེད་གནང་། དགོན་འདི་དང་། ཚོང་རུ། དབྱིས་སྟོད་བཅས་
ཀྱི་ཐུགས་རྗེ་ཆེན་པོའི་མདུན་དུ་མཆོད་མེ་དང་མཇལ་དར་ཕུལ་ཏེ་གསོལ་་་་་་་
176



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདེབས་དང་སྨོན་ལམ་རླབས་པོ་ཆེ་དུ་མ་ཐུགས་ཉམས་སུ་བསྟར། བྲག་སྒམ་སྡེ་
བཞི་སོ་སོར་རང་མོས་དང་འཚམས་པའི་ཆོས་སྦྱིན་གནང༌། མགོ་ལོག་ཁང་
གསར་དཔོན་རྒན་ལྔ་བའི་ལམ་པོ་ཆེར་ཐེགས་པའི་གདན་འདྲེན་ཞུ་མི་སླེབ་སྟེ་་་་་
ནན་ཞུས་བགྱིས་པར་འཕྲལ་དུ་དཀའ་ཡང་རྗེས་སོར་ཡོང་ཆོག་པའི་ཞལ་བཞེས་་་
དང་། དགོང་ཞག་ཞེ་དགུའི་ནང་མྱུར་མཛད་མ་འབུམ་གཏེར་བསྒྲུབ་དགོས་ཚུལ་
གྱི་ལྗགས་བཀོད་དང་བཅས་མི་སྣ་ཕྱིར་སློག དུས་འདས་ཀྱི་ཆེད་དུ་སྦྱངས་ཆོག་
དང་འཕོ་བ་གནང་། དབྱིས་སྟོད། འབྲིང་བ། རྐྱང་ཚ་སོགས་སུ་འདོད་ཆོས་སྩལ་
ཞིང་བྲག་ཤུག་མགོར་རྟེན་ལ་ཁྲུས་གསོལ་དང་རིམ་གྲོ་དམིགས་བསལ་ཅན་གལ་་་
ཆེ་ཚུལ་གྱི་བརྟག་ལན་གནང་། སེར་སྦྲེངས་དང་བཅས་བཅུ་བའི་བཅུ་བདུན་
ཉིན་གདན་སར་ཕེབས། དེ་ནས་བཟུང་སྐུ་མཚམས་དམ་པོར་བཞུགས། །
ས་བྱི( སྤྱི་ལོ ༡༨ ༨ ༨ )ལོ་གསར་དུས་ལྷ་མོའི་ཚེས་གཏོར་སོགས་དང་། གྲྭ་
མང་ལ་ཕྱག་དབང༌། བཞུགས་གྲལ་སྟོན་ཆེན་གྱི་དབུར་ཕེབས་ཏེ་རིགས་སྨྲ་
གཉིས་ནས་སེམས་བསྐྱེད་ཀྱི་ཚོགས་གླེང་མཛད་པ་ལ་གཟིགས་རྟོག་གནང༌། འདི་
ལོ་སྨོན་ལམ་སྐབས་གྲྭ་ཚོགས་དྲུག་བརྒྱ་ལྷག་ཙམ་དུ་འཕེལ་ཞིང་། བསོད་ནམས་
གསོག་པའི་སྦྱིན་བདག་གི་འདུ་ལོང་ཡང་ཤིན་ཏུ་མང་བ་བྱུང་། སྨོན་ལམ་གྱི་
གསུང་ཆོས་སོགས་སྔར་རྒྱུན་ལྟར་གནང༌། དགེ་འདུན་འདུ་བའི་འཁོར་ལོ་བྲི་
བསྒྲུབ་ཚུལ་བཞིན་མཛད་དེ་བཅུ་གསུམ་ཉིན་ཚོགས་ཆེན་འདུ་ཁང་དུ་བཞུགས་་་་་
པའི་རྗེའི་སྐུ་རྒྱ་ནག་ལི་མ་ཆེ་བ་དེའི་གཟུངས་སུ་བཞུགས། མཚན་ལམ་དུ་བྱུ་རུ་
རྡོག་པོ་ཆེ་བ་ཕྲེང་བར་བརྒྱུས་པ་དང་མ་བརྒྱུས་པ་མང་པོ་རྙེད་པ་བྱུང་གསུངས་་་་
པའང་གྲྭ་རྒྱུན་གྱི་ལྟས་སམ་སྙམ། བྱ་ཕུག་རྒྱུད་པ་ངོ་གཡོག་སོག་ཡུལ་ནས་རང་
ཡུལ་དུ་འབྱོར་བ་འདི་སྐབས་མཇལ་དུ་འོངས། སྨད་ཕྱོགས་གྱི་བླ་དཔོན་ཆེ་ཕྲ་དུ་
མས་བརྟག་ཞུས་དང་སྐྱབས་འཇུག་སོགས་བསྐུར་འདུག་པ་རྣམས་ལ་ཇི་ལྟར་འོས་
177



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་རྟེན་སྐལ་དང་ཡིག་ལན་སོགས་འཚེམ་མེད་དུ་སྩལ། བླ་བྲང་བཀྲ་ཤིས་
འཁྱིལ་དུ་རྗེ་འཇམ་དབྱངས་བཞད་སྤྲུལ་རིན་པོ་ཆེ་དང་། གསེར་ཁྲི་རྣམ་གསུམ་
སོགས་བླ་ཆེན་ཁག་ལ་འཚམས་ཞུའི་ཡི་གེ་འབུལ་མི་ཆེད་དུ་མངགས་པ་ལ་ལན་་་་་
ཡང་བསྐུར་བྱུང་། འདི་དུས་མཁས་རྒུའི་གཙུག་རྒྱན་རྗེ་བཙུན་ངག་དབང་ཐུབ་
བསྟན་རྒྱ་མཚོའི་དྲུང་དུའང་སྙན་ངག་ཚིགས་སུ་བཅད་པའི་གསུང་འཕྲིན་ཕུལ་་་་
འདུག ཨ་ལགས་རྨོག་རུ་རྡོ་རྗེ་འཆང་ནས་སྐུ་བསྙེལ་ཚུལ་ཅུང་ཟད་བཞེས་པར། །
རྗེ་ཉིད་ནས་ཞབས་བརྟན་དུ་ཕུར་བུའི་གཏོར་བཟློག་གསུངས་ཤིང་སྐུ་ཁམས་མྱུར་
དྭངས་དགོས་ཚུལ་གྱི་སྙན་བསྐུལ་ཞུ་ནན་གནང་བས་དྭངས་སྐྱེད་བྱུང་། རྒྱུད་
པའི་ཚོགས་དབུར་ཕེབས་ཏེ་བདེ་མཆོག་བདག་འཇུག་གི་དབྱངས་རྟ་སོགས་ལ་་་་
གཟིགས་རྟོག་གནང་། སྔོན་འཕན་ཆུའི་རྟེན་རྒན་དུ་གྲགས་པའི་སྐུ་རྟེན་གྱི་ལུང་
བསྟན་དུས་ལ་བབ་པའི་བརྗོད་རིགས་དང་བསྟུན་ཏེ། རྒྱལ་གསར་གྱི་བཙན་ཁང་
གསར་བའི་ས་གནས་འགར་དགོངས་དཔྱད་ཞིབ་འཇུག་དངོས། ད་ལྟའི་གནས་
འདིར་ལྟོ་འཕྱེའི་ཐིག་འདེབས་སུ་འཇུག་པ་དང་། རྗེ་ཉིད་ནས་རྒྱུད་ཆགས་
གསུམ་པ་དང་། དཀར་གཏོར་བཏང་སྟེ་གནས་བྱིན་གྱིས་བརླབས། རྨོག་རུ་རིན་
པོ་ཆེ་ནས་ས་འདུལ་གྱི་ཆེད་ལུས་སྦྱིན་གསུངས། ཆས་པའི་དཔྱིས་ནས་གདན་
འདྲེན་ནན་ཆེ་བ་བཞིན་མཆོད་མཇལ་ཞིབ་རྒྱས་མཛད། ལས་སྣེ་རྣམས་ལ་གྲྭ་
ཚང་སོ་སོའི་འཆད་ཉན་དང་སྒྲིག་ལམ་ལས་བརྩམས་པའི་ལྗགས་བཀོད་མང་ཞིག་
སྩལ་ཏེ་གཉིས་པའི་ཚེས་ལ་སྒར་བཏེགས། དཔའ་རྒན་དུ་གྲགས་པའི་གཞི་བདག་
འདི་རྗེ་གོང་མ་རིམ་བྱོན་གྱི་དུས་ནས་བཟུང་དམ་ཚིག་ལ་གནས་པའི་དཀར་་་་་་
ཕྱོགས་སྐྱོང་བ་ཞིག་ཡིན་སྟབས་འདི་དུས་སུ་ཡང་ལྟས་ཡ་མཚན་པ་འགའ་ཞིག་་་་་
བྱུང༌། ཉིད་ནས་ཀྱང་དཀར་གཏོར་གཏོང་བ་གནང༌། གཙང་སྒར་ནས་ལཱ་ཁ་ཏཱ་
ལའི་ཧུ་ཐོག་ཐུ་འཁོར་བཅས་ཆེད་གཉེར་གྱིས་བྱོན་པ་སྒར་བཏེགས་པའི་ཉིན་་་་་་
178



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གདན་སར་འབྱོར་བ་ཕེབས་རྗེས་བསྙེགས་ཏེ་བཞུགས་སྒར་དུ་མཇལ། རྗེ་བཙུན་
པའི་སྤྱི་དོན་རོལ་མཚོ་སོགས་སྐུ་གསུང་ཐུགས་རྟེན་དང་། ཁྱད་ནོར་དུ་མ་བསྟར།
ཐུགས་འདུན་བཞིན་དབེན་སའི་གཅོད་དབང་། གྲུབ་རྒྱལ་ཚེ་དབང་། ཉེར་
མཁོའི་ལུང་ཁ་ཤས་བཅས་སྩལ། ཁོང་ལ་མོ་མ་འགས་ལོ་འདིར་སྐུ་གེགས་ཆེ་ཚུལ་
ལབ་ཡོད་པ་དེ་འདྲའི་སྐྱོན་ཡོད་མེད་ཀྱི་ཐུགས་དམ་བརྟག་པ་དང༌། ཞལ་འདོན་
ཉམས་བཞེས་སོགས་ལ་ཇི་ལྟར་བརྩོན་དགོས་ཀྱི་ལྗགས་བཀོད། གཞུང་དོན་ལས་
བརྩམས་པའི་གསུང་འཕྲོས་མང་པོ་བཅས་གནང༌། ཞོག་གཉིས་ཀྱི་རིང་རྗེ་ཉིད་
དང་ལྷན་ཅིག་ཕེབས་པའི་ཐུགས་བཞེད་ཡོངས་སུ་བསྐངས། རྒྱ་མཆེད་སྒར་གྲོང་
གི་ཆིབས་བསུ་དང་བཅས་འདུ་ཁང་དུ་དགའ་ལྡན་ལྷ་བརྒྱ་མ་སོགས་ཆོས་སྤྱོད་དུ་་
མའི་ལུང༌། ཕྱག་དབང་།. བསྔོ་སྨོན་བཅས་འདུན་སྦྱར་གནང་། སྔོ་ལུང་ཐང་དུ་
ཆས་པའི་དཔྱིས་ཡར་འགག་མར་འགག་གཉིས་ཀྱིས་ཆིབས་བསུ་ཞུས་ཤིང་སྡེ་བ་་་་
སོ་སོའི་ཇ་ཐབ་ཀྱི་སྟེང་དུ་བྱོན། ཆིབས་བསུ་སེར་སྦྲེངས་དང་བཅས་རྒྱ་ཏིས་
དགོན་དུ་ཕེབས་ཏེ། གྲྭ་མང་ལ་ཀུན་རིག་རྩ་བའི་དབང་དང་ལུང་ཁ་ཤས་བཅས་
སྩལ། དངོས་འབུལ་དང་བཅས་བརྟན་བཞུགས་ཕུལ་བར་དགྱེས་པས་ཞལ་
བཞེས་དང་། བསྟན་པ་འཕེལ་རྒྱས་ཀྱི་རྩ་བ་སྒྲིག་ལམ་ཡིན་པས་སྔར་སྲོལ་མ་
ཉམས་པ་གལ་ཆེ་ཚུལ་གྱི་བསླབ་སྟོན་གནང་། ཆ་གན་ཧུ་ཐོག་ཐུའི་དགོན་གསར་
བདེ་ཆེན་ཆོས་འཁོར་གླིང་དུ་ཕེབས་ཏེ་རྒྱལ་དབང་པཎ་ཆེན་དང༌། དགའ་ལྡན་
ཁྲི་རིམ་བྱོན་གྱི་ན་བཟའ་སོགས་ནང་རྟེན་བྱིན་ཅན་རྣམས་ལ་ཞིབ་པར་མཇལ་་་་་
ཞིང་སྤྱན་འདྲེན་ཁྲུས་གསོལ་མཛད། བླ་གྲྭ་སུམ་བརྒྱར་ཉེ་བ་ལ་རྟ་མགྲིན་གསང་
སྒྲུབ་དང་མགོན་པོའི་རྗེས་གནང༌། ཉིད་ཀྱི་གསུང་རྩོམ་ཁ་ཤས་ཀྱི་ལུང་བཅས་
བསྩལ། དགོན་དེར་མཚན་ཉིད་དང་དུས་འཁོར་སོགས་གྲྭ་ཚང་ཁ་ཤས་ཚུགས་
ཟིན་པ་ལས། དུས་འཁོར་གྱི་ལས་སྣེ་གྲྭ་ཚང་བཅས་བཞུགས་སྒར་དུ་ཕེབས་ཏེ།
179



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དབྱངས་དང་ཕྱག་རྒྱ་སོགས་ཀྱི་རྒྱུགས་ཕུལ་བ་གཟིགས་རྟོག་མཛད་ཅིང་ལས་སྣེ་་་་
དང་དབྱངས་དཔོན་སོགས་ལ་ཁ་དར་གནང་སྟེ། བཀྲ་ཤིས་འཁྱིལ་གྱི་དབྱངས་རྟ་
ཕྱག་ལེན་ཇི་ལྟ་བ་བཞིན་ཡོང་རྒྱུའི་དོན་ལ་དབྱངས་དཔོན་ཚང་དང༌། གྲྭ་མང་
ནས་ཁུར་བཞེས་མ་ལྷོད་པ་དགོས་ཚུལ་གྱི་ཞལ་གདམས་དང་ལེགས་སོའི་བཀའ་་་་
མཆིད་སྩལ། ཤིང་སྐམ་འབྲུག་ཕྱུག་ཚང་དུ་ཀུན་རིག་གི་སྒོ་ནས་སྦྱངས་ཆོག་དང་
འཕོ་བ། དྲུག་ཅུ་བ་སོགས་འདུན་པ་ལྟར་གནང་ཞིང་མི་ཁྱིམ་གཞན་མང་པོར་
ཡང་འདོད་ཆོས་སྩལ། དགེ་སློང་ཞིག་གིས་ལྕང་སྐྱའི་གསུང་འབུམ་པོ་ཏི་གསུམ་
ཕུལ་བ་ལ་དགྱེས་ཚོར་མཛད་ཅིང་གནང་སྦྱིན་གཟབ། བྱ་ཕུག་རི་ཁྲོད་དུ་ཕེབས་
སྐབས་རྒྱ་མཁར་སྐུ་ཕྱོགས་རིན་པོ་ཆེ་ངག་དབང་དགེ་འདུན་རྒྱ་མཚོ་ཆེད་གཉེར་་་
གྱིས་མཇལ་དུ་བྱོན། དངོས་འབུལ་དང་བཅས་བརྟན་བཞུགས་ཕུལ་བར་ཞལ་
བཞེས་དང་དགྱེས་པའི་བཀའ་ལུང་གནང༌། གུང་ཚིགས་ལྷན་དུ་མཛད་དེ་གཞུང་
ལུགས་ལས་བརྩམས་པའི་གསུང་གླེང་ཞིབ་རྒྱས་དང་། ཐུགས་འདུན་ལྟར་ལྗགས་
རྩོམ་ཁ་ཤས་ཀྱི་ལུང་སྩལ། དགོན་པའི་བཤད་སྒྲུབ་འཕེལ་བ་དང་། སྐུ་ཕྱོགས་
རིན་པོ་ཆེའི་དགུང་གེགས་སེལ་བ་སོགས་ཀྱི་ཆེད་དུ་ཐུགས་བརྟག་ཀྱང་གནང་།
སྐུ་ཕྱོགས་འདི་བ་ལྐོག་གྱུར་གྱི་གནས་ལ་མཁྱེན་སྤྱན་ཐོགས་པ་མེད་པས་མ་འོངས་
ལུང་བསྟན་ལེ་ཚན་དང༌། གསུང་འབུམ་མང་ཙམ་ཡོད་ཚུལ་ཐོས། བྱ་ཕུག་དང་
སྟག་འགག་གི་རི་ཁྲོད་པ་རྣམས་ནས་གསུང་བཀོད་བཞིན་དཔལ་རྡོ་རྗེ་འཇིགས་་་
བྱེད་ཆེན་པོའི་བདག་འཇུག་ཚུགས་ཟིན་པའི་དབྱངས་རྒྱུགས་ཕུལ་བ་ལ་དགྱེས་་་་་
ཚོར་མཛད་ཅིང༌། སླར་བཀའ་གདམས་ཐིག་ལེ་བཅུ་དྲུག་གི་དཀྱིལ་འཁོར་སྒྲུབ་
མཆོད་འཛུགས་རྒྱུའི་ལྗགས་བཀོད་སྩལ། ཐིག་ལེའི་དབང་རྒྱ་མཁར་སྐུ་ཕྱོགས་
ནས་གནང་རྒྱུའི་བཀོད་ཁྱབ་བླ་སློབ་འཛོམ་སར་གནང༌། རྔ་བའི་དགོན་གསར་
གྱི་འཚམས་ཞུ་བ་སླེབས་པ་ལ་འཆད་ཉན་དང༌། སྒྲིག་ལམ་སྐོར་གྱི་ཞལ་གདམས་
180



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁ་ཤས་སྩལ། བླ་བྲང་སྡེ་དགེ་ཕྱག་མཛོད་པ་སྨད་དུ་སོང་བ་ལ་སྐྱབས་མགོན་ཞི་
བའི་དབྱིངས་སུ་གཤེགས་པ་དང་འཛོམས་པས་ཡིད་སྐྱོ་ཤས་ཀྱི་གདུང་བའི་མུར་་་་
དུས་ཀྱི་ཆོས་ཉིད་དུ་གྱུར་པའི་བསྔོ་རྟེན་དུ་སྐུ་བརྙན་དང་མཆོད་པའི་ཡོ་བྱད་མང་
པོ་བསྐུར་བ་རྣམས་ཕུལ་བར་བསྔོ་སྨོན་ནན་ཏན་མཛད། ཁ་ཆེམས་སུ་སྤུར་
ཞུགས་ལ་སྦྱངས་པའི་ཐོད་རུས་སྐུ་དྲུང་དུ་འཕྲོད་དགོས་ཚུལ་བཤད་པ་སོགས་རྗེ་
འདི་གཅིག་པུར་བློ་ཕུགས་གཏད་པའི་རྒྱུ་མཚན་དུ་སྣང་། ཀིརྟིའི་ནང་བར་
བཅོལ་ཡོད་པའི་ནོར་རྫས་ཐམས་ཅད་རྗེ་ཉིད་ལ་ཕུལ་བ་ཡིན་ཞེས་ཁ་ཆེམས་་་་་་
བཞག་འདུག་ཀྱང་། རྗེ་ཉིད་ནས་དེ་འདྲ་མི་རུང་གསུངས་ཏེ། བཅོལ་བ་རྣམས་
དམེ་བོ་དཔོན་པོར་སྤྲོད་དུ་བཅུག མུ་ཏོ་སྒོ་ནང་གསུམ་གྱི་ཇ་ཐབ་སྟེང་ཡུལ་
ཕྱོགས་སྤྱིའི་རིམ་གྲོ་འགའ་ཞིག་མཛད། བདེ་ཐང་མཚོ་ཁར་ཕེབས་ཏེ་འཇམ་
མགོན་རྒྱལ་བ་གཉིས་པའི་བསྟན་པའི་སྲོག་ཤིང་ངེས་པ་དོན་གྱི་མཁས་པ་ཆེན་པོ་
བདེ་ཐང་མཁན་སྤྲུལ་རིན་པོ་ཆེ་དང་མཇལ་འཛོམ་གནང༌། འདི་ཕྱོགས་སུ་
དགོན་གྲོང་སྤྱི་ལ་སྒར་ལུང་དུ་འབོད་པའི་སྲོལ་ལྟར་སྒར་ལུང་སྤྱིའི་ཇ་ཐབ་ཀྱི་ཐོག་
ཏུ་དད་ལྡན་ཆེས་མང་བ་ལ་མ་ཎི་དམིགས་བརྩེ་མ་སོགས་ཀྱི་ལུང་དང༌། བསངས་
དཀར་གཏོར། མཚོ་ལ་ཤིས་བརྗོད་ཀྱི་མེ་ཏོག་འཐོར་བ་བཅས་གནང༌། ཀླུ་ཆུང་
སྒར་དུ་གྲྭ་མང་ལ་འཇིགས་བྱེད་དཔའ་བོ་གཅིག་པའི་དབང་སྩལ། འདི་ཕྱོགས་
ཀྱི་དགོན་ཁག་ཆེ་ཆུང་ཐམས་ཅད་དུའང་མང་ཇ་དང༌། གང་འོས་ཀྱི་འགྱེད་
ཐེབས་སྙོམས་པར་གནང་། ས་དམར་བརྒྱུད་མཛོད་དགེ་རུ་སྟོད་མའི་སྒར་དུ་
ཕེབས་ནས་རིམ་གྲོར་སྦྱིན་སྲེག་མཛད། སྒར་རྙིང་དུ་སྔར་བདེ་མཆོག་འཛུགས་
རྒྱུའི་ལྗགས་བཀོད་གནང་བ་ལྟར་ཆོ་གའི་བློ་འཛིན་བྱང་པོ་གྲུབ་གཤིས། འདི་
དུས་དབྱངས་རྟ་སོགས་ཀྱི་རྒྱུགས་བཞེས་ཏེ་དགྱེས་ཚོར་གནང་། དེ་གའི་གྲྭ་མང་
ལ་མགོན་པོ་ཕྱག་དྲུག་པའི་རྗེས་གནང་སྩལ་ཅིང་རིམ་གྲོར་བསྐང་གསོ་དང་དྲུག་་་
181



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཅུ་བ་གསུངས། མཛོད་དགེའི་སྒར་གསར་དགའ་ལྡན་རབ་རྒྱས་གླིང་དུ་བྱོན་ཏེ་
བླ་གྲྭ་རྣམས་ལ་ཀུན་རིག་གི་དབང་སྟ་གོན་བཅས་སྩལ། སྒར་གྲོང་སོ་སོ་ནས་བསུ་
སྐྱེལ་ཇ་ཐབ་མུ་མཐུད་པ་ལྟ་བུ་དང་། དགོན་སྡེ་སོ་སོར་གང་འོས་ཀྱི་མང་འགྱེད་
ཀྱང་སྩལ། རྐྱང་ཚའི་ཁོག་བརྒྱུད་ཁྲ་ཚང་རི་ཁྲོད་དུ་ཕེབས། གཙོས་སྒར་ལུང་གིས་
ཆིབས་བསུ་དང་། གྲྭ་མང་གིས་སེར་སྦྲེངས་བཅས་ཁྲི་ཆེན་བླ་བྲང་དུ་བབས།
ཧོར་ཚང་དུ་འབྱོན་ལམ་གཉན་ཆེན་ལ་བསངས་བཏང་སྟེ་བསྟན་དོན་གྱི་འཕྲིན་་་་
བཅོལ་མཛད། ཧོར་ཚང་སྒར་གསར་དུ་བྱོན་ཏེ་སེར་སྐུ་ཆེས་མང་བར་ཐུགས་རྗེ་
ཆེན་པོའི་དབང་སྟ་གོན་དང་བཅས་པ་དང་། ཉུང་བསྡུས་ལ་བདེ་མཆོག་ལྷ་ལྔའི་
དབང་སྩལ། ཡུལ་གྲུ་འདིར་དགོན་ཆུང་ལ་སྨན་བླ་ཞེས་འབོད་པས། དཀོན་
མཆོག་རྒྱ་ཕྱུག་གི་ཚོ་བར་སྨན་བླ་ཁག་གསུམ་ཡོད་པ་རྣམས་དགོན་གསར་དུ་་་་་་
བསྡུས་ཏེ་གྲྭ་ས་ཆེན་པོ་ཞིག་ཚོགས་རྒྱུའི་བཀོད་ཁྱབ་འདི་དུས་གནང་། འདི་ཡང་
རྒྱལ་བའི་བསྟན་པ་རིན་པོ་ཆེ་འཕེལ་རྒྱས་ཀྱི་ཆེད་ཁོ་ནར་དགོངས་ཚུལ་འོག་ཏུ་་་་
འཆད་དོ། །ཕེབས་བཞུད་ཁ་ཤས་མཛད་རྗེས་གཏེར་ལུང་ཡིད་དགའ་ཆོས་འཛིན་
དུ་ཕེབས། བསེ་མཆོག་སྤྲུལ་རིན་པོ་ཆེར་གྲུབ་རྒྱལ་ཚེ་དབང་། འཇམ་དབྱངས་
དཀར་པོའི་རྗེས་གནང་། ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་བཅས་
སྩལ། སྒར་ལུང་སྤྱིའི་རིམ་གྲོར་ཡི་དམ་གྱི་སྦྱིན་སྲེག་གནང་། རོང་བར་སྒར་དུ་ཚེ་
དབང་དང་། ཁ་ཀྱའི་སྒར་དུ་འཇིགས་བྱེད་དཔའ་བོ་གཅིག་པའི་དབང་སོགས་
སྩལ་ཅིང་གྲོང་སྡེ་རྣམས་སུ་ཕེབས་བཞུད་བསྡུས་ཙམ་མཛད། ཚོ་གསུམ་རི་ཁྲོད་
དུ་མཚམས་པ་ཚང་དང་གསུང་འཕྲོས་མང་ཙམ་གནང༌། སླར་གཙོས་བླ་བྲང་དུ་
འབྱོར་ནས་མཆོག་སྤྲུལ་རིན་པོ་ཆེར་ཉེར་མཁོའི་རྗེས་གནང་འགའ་ཞིག་སྩལ།
སྒར་བཏེགས་པ་ཆོས་རྫོང་། རྡོ་དཀར། ཙ་ཡུ། འབོ་ར། ཨ་མཆོག ཉི་མ་ལུང་
རྣམས་སུ་ཕེབས་བཞུད་གནང་ཞིང་འདོད་ཆོས་སྩལ། རྫིས་ཚང་དུ་ཤོག་པའི་རིམ་
182



-
--
---
-
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྲོ་གནང་ཞིང༌། དམེ་ཀྱའི་ལ་བཙས་གསར་བསྟོད་དང༌། གཞི་བདག་ལ་བསངས་
ཡིག་བརྩམས། རིམ་གྱིས་གོ་ཆེན་གོ་ཆུང་སོགས་ཤོག་པ་ཆེ་ཆུང་རྣམས་འདོད་
ཆོས་ཀྱིས་ཚིམ་པར་མཛད་ནས་ཀོའུ་བརྡ་ཐང་དུ་བཞུགས་ཞག་གནང༌། དེ་ནུབ་
དྲུག་ཅུ་བ་ཞིག་བསྔོས་པ་ཕྱི་ཉིན་གྱི་འཚུབ་རིགས་ཞི་བའི་ཆེད་དུ་དགོངས་པར་་་་་
མངོན། རྔོག་པ་དང་རྔ་རྒོད་གཉིས་ཀྱི་བར་དུ་གྱོད་ངན་ཞིག་ཡོད་པ་དེའི་དོན་དུ་
གསུང་ཞིག་ཨེ་འབྱོན་གྱི་རེ་བས་སྔར་གདན་འདྲེན་ཡང་ཡང་ཞུས་ཀྱང་བླ་མ་རྣམ་
པའི་ཐུགས་བརྟག་མ་ཆུད་པས་སྐུ་ཚབ་རེ་གཏོང་བ་ཙམ་གནང༌། ད་ལམ་རྨོག་རུ་
རིན་པོ་ཆེའི་ཐུགས་བརྟག་ཆུད་ནས་ཕེབས་པ་ཡིན་ཡང་། དེའི་འཚུབ་ཆ་ལྟ་བུར་
ཉིན་ཕྱི་མར་ཞབས་གྲས་མི་སྐྱ་ཞིག་དོག་ཆུས་འཁྱེར་ལ་ཁད་པ་དང་། ན་བཟའི་
སྒམ་བཀལ་བའི་མཛོ་གཅིག་ཀླུ་ཆུ་ལ་མཆོངས་པ་སོགས་བྱུང་ཡང་ཉེས་སྐྱོན་དུ་མ་་
གྱུར། གྱོད་ངན་དེའི་དོན་དུ་ཕན་ཚུན་གཉིས་ཀར་བཀའ་ནན་སྩལ་ཏེ་འདུམས་
པར་མཛད། རེབ་ཚའི་ཁྱ་ལུང་ཐང་དུ་བཞུགས་སྒར་བཏབ། སྒར་ཆུང་ཕྱེ་སྟེ་ལོ་
བ། གྱི་ལིང་སོགས་བརྒྱུད། རྔོག་རྒྱ་མོ་དགོན་དང་། ཤོག་ཁ་སྤྱིའི་རིམ་གྲོ་འགའ་
ཞིག་གསུངས། མི་ཚང་གཅིག་གི་བུད་མེད་གསུམ་ཙམ་འདྲེས་བརླམས་པའི་དོན་
དུ་དྲུག་ཅུ་བ་བསྔོས་ང་ ས་སྨྱོ་རྒྱུན་ཆད་པ་སོགས་འདི་ཕྱོགས་སུ་སྨྱོན་པ་ཕོ་མོ་མང་་་
ཞིག་ཤེས་པ་རང་བཞིན་དུ་གནས་པར་བྱིན་གྱིས་བརླབས། བྱེས་ཁོག་སྡེ་གཞུང་
གི་དོན་དུ་རིམ་གྲོ་གནང་ཞིང་། སེ་བོ་མདོར་སྦྱིན་སྲེག་མཛད། དེ་ནས་ཐང་རྩ་
སྒར་གྲོང་། རི་ཕུག ཅིག་ཝའི་རི་ཁྲོད། རྔ་རྒོད་སྡེ་གཞུང་སོགས་ཀྱི་ཇ་ཐབ་ཏུ་
ཕེབས་ཏེ་འདོད་ཆོས་ཀྱིས་ཚིམ་པར་མཛད་ནས་ཁྱ་ལུང་ཐང་གི་སྒར་ཆེན་གྱི་ཐོག་་
ཏུ་འབྱོར། བསྟན་པའི་གསལ་བྱེད་ལུང་བཟང་ནང་བའི་སྤྲུལ་སྐུ་དགེ་ཚུལ་དུ་
བསྒྲུབས། ཆུ་བརྒྱུད་ཚོ་བ་བརྒྱད་ཀྱི་གཞུང་གི་རྐྱེན་སེལ་དུ་རིམ་གྲོ་འགའ་ཞིག་
དང་། གཞི་བདག་ལ་ཡུལ་ཁྲུས་དང་སྲུང་རྟ་གཏད། རེབ་ཚ་མདོ་བ། ཤོ་དེས།
183



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གདོང་ཞུར་སོགས་སུ་ཕེབས་བཞུད་གནང་སྟེ་བང་ང་སྟེང་གི་དགོན་པར་སྐྱི་ཐང་་་
མ་ཎི་བའི་ཡང་སྲིད་ཀྱི་དོན་ལ་ཐུགས་བརྟག་དང་ནང་ཆེན་ལ་རིམ་གྲོ་གནང༌།
ནམ་འབེན་གཞུང་གི་དོན་དུ་རིམ་གྲོ་དང་། གློར་བསྡུས། ཤིས་ཤོ མགོ་ཚང་། མཱ་
རིས། སྒ་གོང་། ལ་ཡར་སྐྱི་ཚང་སོགས་སུ་ཕེབས་བཞུད་ཐོག་གང་འཚམས་ཀྱི་
འདོད་ཆོས་སྩལ། སྐྱི་ཚའི་ལ་བཙས་གསར་འཛུགས་ཀྱི་སར་གཟིགས་ཤིང་གཞི་
བདག་གི་བསང་ཆོག་གསར་རྩོམ་དང་གཏེར་འབུལ་བ་གནང་། ཨ་ལ་ཕྱོགས་ཀྱི་
སེར་སྐྱ་རྣམས་ལ་ཚེ་དབང་གནང་ཞིང་རིམ་གྲོར་དྲུག་ཅུ་བ་གསུངས། རྫིས་ཚང་
ཆུ་རྒྱུད་པའི་གཞུང་དང་། ཟམ་ཚའི་ཤོག་པའི་གཞུང་དང་། སྡེ་བ་སོ་སོར་འདུན་
སྦྱར་གྱི་འདོད་ཆོས་སྩལ། རི་མོ་ཆེ་བའི་ལ་བཙས་ཀྱི་གནས་སུ་གཏེར་ཕུལ་བ་
གནང་། བླ་ཆེན་གཞན་རྣམས་ཀྱིས་འབྱོར་བས་རྒྱན་པའི་ཡུལ་དུ་མི་སྣ་མངགས་
ཏེ། མི་དྲག་རྣམས་གསེར་དངུལ་གྱིས་མགུ་བར་བྱས་ཀྱང་གདན་འདྲེན་ཞུས་ནས་
ནོར་རྫས་འགྲན་བཞིན་འབུལ་བ་ཅུང་ཟད་དཀོན་པ་ལྟར་སྣང་མོད། རྗེ་བླ་མ་
འདི་ཉིད་འབྱོར་བ་ཡོད་མེད་ཀྱི་ཡུལ་གྲུ་ཐམས་ཅད་དུ་དད་པས་གདན་དྲངས་ཏེ་་
དངོས་རྫས་གང་འབྱོར་ཕངས་མེད་དུ་འབུལ་བར་བྱེད་པ་ནི། ཕལ་མོ་ཆེའི་
འཆར་སྒོར་ཀིརྟི་རིན་པོ་ཆེ་ཕེབས་ན། དགྲ་གདོན་གྱི་ཉེར་འཚེ་ཞི་བ་དང༌། ལོ་
ཏོག་ལེགས་པོ་འབྱུང་ངེས་པའི་རྒྱུ་མཚན་གྱིས་ཡིན་སྙམ་པ་འདུག་ཀྱང་། དངོས་
པོའི་གནས་ཚོད་ལ་མང་དུ་ཐོས་པ་དང་ལྷག་པའི་ཚུལ་ཁྲིམས་སོགས་ལུང་དང་་་་
མངོན་པར་རྟོགས་པའི་ཡོན་ཏན་གྱི་གཟི་བྱིན་ཁོ་ན་ཡིན་ཏེ། ཇི་སྐད་དུ། ཡོན་
ཏན་ལྡན་ན་སྐྱེ་བོ་ཀུན། །མ་བསྡུས་པར་ཡང་རང་ཉིད་འདུ། །དྲི་ལྡན་མེ་ཏོག་
རྒྱང་རིང་ཡང༌། །བུང་བ་སྤྲིན་གྱི་ཚོགས་བཞིན་འཁོར། །ཞེས་གསུངས་པ་ལྟར་རོ།།
སྨྲས་པ། ཐུགས་རྗེ་རྒྱ་མཚོ་འཕྱུར་བ་ལས་འོངས་པ། །ལེགས་བཤད་མུ་ཏིག་
གྲུ་ཆར་གཡོ་བ་ཡིས། །དུག་གསུམ་ཚ་བས་གཟིར་བ་འབྱུང་བོའི་ཚོགས། །སྲིད་
184



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདིར་རིང་ནས་འཁྱམས་ལ་ངལ་གསོ་སྦྱིན། །མངོན་པར་མཛེས་སོ་མཁའ་ལ་ཉི་
ཟློའི་ཕྲེང༌། །བདུད་རྩིའི་ཆུ་གཏེར་དབུས་ན་མཁའ་འགྲོ་དཀར། །འདབ་སྟོང་གེ་
སར་རྩེ་མོར་སྦྲང་རྩིའི་བུ། །མཁས་རྒུའི་སྤྱི་བོར་ཞབས་སེན་ནོར་བུའི་འོད། །བཀྲ་
ཤིས་རི་མོས་མངོན་པར་འཁྱུད་པ་ཡི། །བཀྲ་ཤིས་དགེ་ལེགས་ཀུན་འབྱུང་ཞབས་
པད་མཆོག །བཀྲ་ཤིས་ཆོས་འཕེལ་གླིང་དུ་ཉེར་བཀོད་དེ། །བཀྲ་ཤིས་ཆོས་མཛོད་
སྒོ་འཕར་ཡངས་པོར་ཕྱེས། །ལྷ་སྔགས་མཐུ་ནུས་རྫོགས་པའི་སྤྲིན་རུམ་ནས། །
ལེགས་བཤད་སྒྲ་བརྒྱའི་རོལ་མོ་རྡུང་བཞིན་དུ། །རྡོ་རྗེ་ཕྲེང་བའི་སྨིན་བྱེད་བདུད་
རྩིའི་ཆར། །སྐལ་བཟང་གདུལ་བྱའི་ཞིང་སར་ཅི་ཡང་བབས། །ངག་གི་དབང་
ཕྱུག་འཇམ་དབྱངས་བླ་མའི་བསྟན། །བཤད་སྒྲུབ་ཆོས་ཚུལ་འཕྲུལ་གྱིས་སྙིགས་
མའི་མཐར། །སྤེལ་བའི་ལྷག་བསམ་འཕེལ་བ་གང་དེ་ལས། །བསླབ་གཞི་ཡོངས་
རྫོགས་བདུད་རྩི་ཚིམ་པར་གསོལ། །མ་སྨད་བསླབ་ཁྲིམས་ཞི་བའི་ནགས་ཀྱི་
མཐར། །བསམ་གཏན་ཤིང་ཤུན་གོས་ཀྱི་འཇོ་སྒེག་ཅན། །ཤེས་རབ་ལྟ་སྟངས་
མཛེས་པའི་དྲང་སྲོང་ཆེ། །འདི་ཀོ་འགྲོ་བའི་ཡོན་གནས་བླ་ན་མེད། །ཅི་དགར་
སྤྱོད་པའི་ཉེས་ལྟུང་ཤཱ་འོད་ཤུགས། །ཆོས་འདུལ་ཚུལ་ཁྲིམས་ཆུ་ལོན་གྱིས་བཀག་
ནས། །བརྟན་མཁས་ཡོན་ཏན་ཀུན་ལ་དབང་འབྱོར་བ། །གནས་བརྟན་ཉེ་བར་
འཁོར་དང་ཐ་མི་དད། །གྲུ་ཆར་སྙོམས་པར་འབབ་པས་ལོ་ཏོག་ཚལ། །ཟླ་ཤེལ་
འཛུམ་རླབས་གཡོ་བས་ཆུ་གཏེར་བཞིན། །སྨིན་བྱེད་བྱིན་རླབས་ཉི་འོད་སོར་མོ་
ཡིས། །གང་ཐུགས་འདབ་བརྒྱའི་དགའ་ཚལ་ཅི་ཡང་གྲོལ། །དགེ་ལྡན་ལེགས་
བཤད་ཆོས་རྔ་རྡུང་བའི་གླིང༌། །སུམ་རྩེན་ཆོས་བཟང་མདུན་ས་གཉིས་པ་་དེར། །
ཟབ་རྒྱས་ཆོས་ཀྱི་སྙིང་པོ་དཀའ་པོད་ལྔའི། །འཆད་ཉན་ཆོས་ཀྱི་རྒྱལ་མཚན་སྲིད་
རྩེར་བསྒྲེངས། །ཁམས་གསུམ་འགྲོ་བའི་བླ་མ་ཙོང་ཁ་པ། །རྒྱལ་ཀུན་མཁྱེན་པའི་
རང་གཟུགས་ཕྱི་ནང་གསང་། །འཇམ་དབྱངས་ཁྲོས་པ་འཇིགས་མཛད་རྡོ་རྗེ་
185



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོགས། །གཉིས་མེད་གཉིས་སུ་སྣང་བའི་ཚུལ་དུ་གཟིགས། །ཐུབ་ཆེན་རྒྱལ་བའི་
བསྟན་པ་རིན་པོ་ཆེའི། །མཛེས་རྒྱན་མགོན་པོ་གང་གི་ཐུགས་བསྐྱེད་མཐུས། །
ལེགས་བཤད་ཆོས་དུང་གཡས་སུ་འཁྱིལ་བའི་དབྱངས། །གསང་མཐོར་བཞད་
པས་སྲིད་ཞིའི་རྒུད་པ་གཞིལ། །འཇིགས་མེད་རྣམ་དཔྱོད་སྟོབས་ཀྱི་རྩལ་རྫོགས་
ཤིང༌། །རྒྱལ་བསྟན་སྤོས་དཀར་འཁྲི་ཤིང་ལ་ཟོས་པས། །ལེགས་བཤད་རྒྱ་མཚོའི་
དྲི་བསུང་སྤྲོ་མཁས་པ། །གང་ལས་དཔག་ཡས་མན་ངག་དལ་གྱིས་གསོལ། །དགེ་
ལྡན་མཁས་རྒུའི་ལེགས་བཤད་རྒྱ་མཚོ་ཆེ། །ཟབ་དོན་རླབས་ཕྲེང་གནམ་དུ་འཕྱོ་
བའི་རྩེར། །ལུང་རིགས་མགྲིན་པའི་རྫ་རྔ་བརྡུངས་མཁས་པ། །བློ་གསལ་ངང་མོ་
རོལ་བའི་གླིང་མཆོག་དེར། །གང་གི་མཁྱེན་དཔྱོད་རིན་ཆེན་བུམ་བཟང་ལས། །
མི་ཏྲ་བརྒྱ་རྩའི་སྨིན་བྱེད་བདུད་རྩིའི་རྒྱུན། །མངོན་པར་བསྒྲེངས་པས་སྐལ་
བཟང་ལེགས་བྲིས་ཚོགས། །དགའ་དང་དད་པའི་གར་གྱིས་ཅི་ཡང་བྲེལ། །ཞེན་
མེད་མ་ཆགས་བློ་ཡི་ལྡེ་མིག་གིས། །མི་ཟད་གཏོང་བའི་སྒོ་མོ་འབུམ་ཕྱེ་སྟེ། །མཁོ་
རྒུའི་དངོས་པོ་ཆར་དུ་འཇོ་བ་ཡིས། །ཕྱོགས་བཅུའི་དགེ་འདུན་མཆོད་ལ་སུ་མི་
མཚར། །ཁྱད་པར་མི་དྲག་ཕལ་བའི་ནོར་གྱི་རྫས། །བསོད་ནམས་གཏེར་དུ་
བསྒྱུར་བའི་ངོ་མཚར་འཕྲུལ། །རྒྱ་ཆེན་གཏོང་བ་ཡངས་པའི་བང་མཛོད་ལས། །
དབུས་འགྱུར་ཞིང་དུ་འབྱོར་རྒུའི་མཆོད་སྤྲིན་བསྟར། །སྙིང་པོ་མེད་པའི་མཐར་
ཐུག་ཟང་ཟིང་ནོར། །བསགས་ཀྱང་ཆུད་ཟོས་འགྱུར་བ་ཀུན་གྱི་ལུགས། །མཆོད་
དང་སྦྱིན་པའི་ཞིང་ལ་བཏང་བ་ཡིས། །མི་ཟད་གཏེར་དུ་འགྲུབ་པ་འཕགས་པའི་
ཆོས། །གང་གི་མཐུ་ནུས་བསྐལ་མེ་འབར་བའི་གཟིས། །ཕྱི་ནང་གསང་བའི་
བདུད་སྡེ་དཔུང་དང་བཅས། །བསྲེགས་ཞེས་རབ་སྙན་གྲགས་པའི་སྤྲིངས་ཡིག་ནི།།
སྐྱེ་རྒུའི་ཁ་ན་ལྷན་སྐྱེས་དབུགས་བཞིན་འགྱུ། ། ཁྱོད་ཀྱི་ཞལ་བཟང་ནོར་བུའི་
དགའ་ཚལ་མཆུ་སྒྲོས་བྱུ་རུའི་འདབ་མའི་སྦུབས། །ཚེམས་ཕྲེང་ཟླ་ཤེལ་ཟེའུ་
186



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འབྲུའི་དབུས་སུ་ལྗགས་ཡངས་རྐང་དྲུག་རོལ་བའི་གདངས། །བརྒྱད་ཁྲི་བཞི་སྟོང་
ཆོས་ཀྱི་ཡང་སྙིང་ཟབ་རྒྱས་ལེགས་པར་བཤད་པའི་གླུ། །སྐལ་བཟང་ཐོས་འཛིན་
དཔལ་དུ་སྩོལ་བས་དད་པའི་པདྨོ་སྙིང་གར་ཟུམ། །ཉིན་བྱེད་འོད་ཀྱིས་འཁྱུད་པ་
འདབ་སྟོང་ཚལ། །ག་བུར་ཐིག་ལེས་མཛེས་པ་ཀུ་མུད་ཏ། །ཀུན་དགའི་བསུང་
ཞིམ་འགྱེད་པ་དངོས་པོའི་གཤིས། །ནགས་ཀྱི་སྦྲང་བུ་དགའ་མིན་རང་གི་མཚང་། །
བསོད་ནམས་བྱེ་བས་བསྐྲུན་པ་གང་གི་སྐུ། །མཐོང་བ་ཙམ་གྱིས་མི་བསྲུན་སྐྱེ་བོ་
ཡི། །ཐ་རྒོད་སེམས་ཀྱང་ཆར་རྒྱུན་གྱིས་བྲན་པའི། །བྱིན་ཟའི་ངང་ཚུལ་འཛིན་པ་
འདི་ཅི་ཞིག །གངྒཱའི་རྡུལ་སྙེད་རྒྱལ་བའི་དཀྱིལ་འཁོར་ཚོགས། །སྤྲོ་དང་སྡུད་པའི་
དཔལ་ལ་དབང་འབྱོར་བས། །གཅིག་ཉིད་ཞི་ཁྲོ་དུ་མའི་རོལ་གར་གྱིས། །སྨིན་
གྲོལ་བདུད་རྩིའི་དགའ་སྟོན་སྐྱེས་སུ་བསྟར། །ཉིན་བྱེད་འོད་ཀྱི་རྩེ་དགས་ཡོངས་
འཁྱུད་པའི། །དམར་སེར་གུར་གུམ་གཞོན་ནུའི་འཛུམ་གྲོལ་བཞིན། །ངུར་སྨྲིག་བླ་
གོས་གསར་བའི་བ་དན་སྟོང་། །བསྒྲེངས་པས་ནོར་འཛིན་ཁྱོན་འདི་དོག་པོར་
བསྒྲུབས། །ཐུབ་བསྟན་ཀུན་དགའི་སྐྱེད་ཚལ་མཛེས་པའི་རྒྱན། །བཤེས་གཉེན་
དཔག་བསམ་འཁྲི་ཤིང་གཞོན་ནུ་ཞིག །སྐལ་བཟང་གདུལ་བྱ་བྱེ་བའི་དགའ་སྟོན་
དུ། །དབང་ཁྲིད་མན་ངག་འབྲས་བཟང་གཡུར་དུ་ཟ། །ཡིད་འོང་ཙན་དན་
བསུང་ཞིམ་མི་ལྡན་ཞིང༌། །གཞལ་མེད་རིན་ཆེན་རྒྱན་གྱིས་སྤྲས་མིན་ཡང་། །ཚུལ་
ཁྲིམས་དག་པའི་བསུང་ཞིམ་འབུམ་འགྱེད་ཅིང་། །ཡོན་ཏན་རྒྱན་གྱིས་མཛེས་
པས་ཀུན་དགའ་བསྐྱེད། །ཅེས་རིགས་དང་དཀྱིལ་འཁོར་རྒྱ་མཚོའི་མངའ་བདག་
རྗེ་བཙུན་བློ་བཟང་འཕྲིན་ལས་བསྟན་པ་་རྒྱ་མཚོ་དཔལ་བཟང་པོའི་རྣམ་པར་་་་་་
ཐར་བ་ངོ་མཚར་རྩིབས་སྟོང་བཀྲ་བའི་གསེར་གྱི་འཁོར་ལོ་ཐུབ་བསྟན་མཛེས་་་་་
རྒྱན་ཞེས་བྱ་བ་ལས་བསྙེན་རྫོགས་ཀྱི་སྡོམ་པ་བཞེས་པ་དང༌། ཆོས་གྲྭ་ཆེན་པོ་
དགེ་ལྡན་ལེགས་བཤད་གླིང་དུ་བཀའ་པོད་གཞུང་བརྒྱའི་བཤད་སྒྲུབ་ཀྱི་བསྟན་པ་
187



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྤེལ་བ་གཙོ་བོར་བརྗོད་པ་སོགས་ངོ་མཚར་བའི་རྩིབས་རྣམས་མཛེས་པར་བྱེད་་་
པའི་མུ་ཁྱུད་དེ་ལྔ་བའོ། །
༦. ཆོས་གྲྭ་ཆེན་པོ་དགེ་ལྡན་བསྟན་འཕེལ་གླིང་དུ་
བཀའ་པོད་ལྔའི་འཆད་ཉན་བཙུགས་པ།
ནོར་བུའི་རྒྱན་ལྡན་བྱུ་རུའི་འཁྲི་ཤིང་ཉམས་བརྒྱས་རོལ་བའི་ཟློས་གར་་་་་
དང༌། བདེ་སྟོང་ཡེ་ཤེས་ཨུཏྤལ་དམར་པོའི་མཚོན་ཆ་གདེངས་པའི་སྒྱུ་ཐབས་
ཀྱིས། །ཐུབ་དང་ཐུབ་མིན་བརྟན་པ་ཀུན་འཕྲོག་ཐུགས་རྗེའི་དཔལ་མོ་ཡིད་འོང་
མའི། །བྱིན་རླབས་མཐུ་ནུས་བདུད་རྩིའི་དྭངས་མ་མི་ཤིགས་རླུང་སེམས་བཅུད་
དུ་ཕོབས། །ཚོགས་གཉིས་ཀུན་དགའ་རྣམ་པར་རྒྱས་པ་ཡི། །གནས་ཚུལ་བརྗོད་
པ་རྣམ་ཀུན་དགེ་བའི་གཏམ། །ཐོག་མཐའ་བར་དུ་སྙན་པ་ཚངས་པའི་གླུ། །སྐལ་
བཟང་རྣ་བའི་བདུད་རྩི་ཅིས་མ་ཡིན། །རྨོག་རུའི་སྒར་དུ་ཕེབས་ཏེ་གྲྭ་མང་ལས་
གསང་འདུས་རྒྱུད་གཞུང་གི་རྒྱུགས་བཞེས། འཛིན་གྲྭ་གསུམ་དུ་ཕྱེ་སྟེ་བརྩི་བཞག་
སོགས་སྟོད་རྒྱུད་པའི་ཕྱག་བཞེས་ཇི་ལྟ་བ་བཞིན་དགོས་ཚུལ་གྱི་བཀོད་ཁྱབ་་་་་་
གནང་། ལས་སྣེ་རྣམས་ནས་གསང་འདུས་ཀྱི་དབང་ཞུས་པར་སྐུ་ལ་སྟོད་
འཚངས་ཀྱི་རྣམ་པ་ཅུང་ཟད་ཡོད་སྟབས་སྐུ་དབོན་འཇིགས་མེད་ནས་བཤོལ་ན་་་་
ལེགས་ཚུལ་ཞུས་ཀྱང་རྗེ་ཉིད་ནས། སྟོད་འཚངས་དྭངས་འགྲོ་སྙམ་པས་དབང་
བཏོན་ཆོག་མོད་གསུངས་ནས་དཔལ་གསང་བ་འདུས་པ་འཕགས་ལུགས་ཀྱི་་་་་
དབང་སྟ་གོན་བཅས་པ་སྩལ་བས་སྐུ་ཁམས་སངས་དྭངས་སུ་གྱུར། ཚིབས་བསུ་
སེར་སྦྲེངས་དང་བཅས་བདུན་པའི་ཚེས་ལ་གདན་སར་བབས། མང་ཇ་ཉིན་
འཁྱོངས་དང་འགྱེད་ཐེབས་སྩལ། ཕར་ཕྱིན་འཛིན་གྲྭའི་མི་གཉིས་རེ་ལ་དུས་
188



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཟང་གི་འདོན་ཆའི་རྒྱུགས་བཞེས་པ་སོགས་ཕྲ་ཞིབ་དང་། མཛོད་ཀྱི་འཛིན་
གྲྭར་མཛོད་རྩའི་རྒྱུགས་བཞེས། མགོ་ལོག་ཨ་སྐྱོང་ཁང་གསར་ཚང་ནས། སྔ་ཕྱིར་
གདན་འདྲེན་ནན་ཆེ་བ་བྱུང་བར་བརྟེན་བརྒྱད་པའི་ཉེར་དགུའི་ཉིན་སྒར་་་་་་་་
བཏེགས། བྱམས་ཐང་སོགས་བརྒྱུད། དབལ་ཤུལ་གཅའ་ཚང་དུ་འདོད་ཆོས་དང་
རིམ་གྲོ་ཁ་ཤས་གནང་། དེར་རྔ་བའི་དགོན་གསར་གྱི་འཚམས་ཞུ་བ་དང༌། ཁང་
གསར་ཚང་གི་ཆིབས་བསུ་དང་པོ་སླེབས། མཛོ་ནང་དུ་ཟོག་ནད་ཀྱི་རྣམ་པ་ཞིག་
ཡོད་པར་ཕྱུགས་གླུད་ཅིག་བསྔོས་པས་རྒྱུན་གཏན་ཆོད་དུ་སོང་། སྒར་བཏེགས་
སྐབས་བུ་ཡུག་འཚུབ་པ་བྱུང་ཞིང་། དབལ་ཤུལ་ཆག་ཝ་མའི་གཤོང་དུ་ཁང་
གསར་དཔོན་པོ་སྐལ་བཟང་དགྲ་འདུལ་སྐུ་མཆེད་འཁོར་བཅས་ཆིབས་བསུ་་་་་
གཉིས་པར་འབྱོར། སྟོད་མའི་རུ་གསར་སོགས་བརྒྱུད། གསའ་ཁོག་ཏུ་ཨ་སྐྱོང་
དགེ་བཤེས་སོགས་ཆིབས་བསུ་གསུམ་པ་འབྱོར། གཉན་པོ་གཡུ་རྩེར་བསངས་
བཏང་བས་འབྲུག་གྲགས་པ་དང་ཁ་ཆར་བུ་ཡུག་འཚུབ་པ་སོགས་ཀྱི་ལྟས་བྱུང་།
ཕག་གེ་རྒོད་རྒྱང་སུམ་སྣར་ཚ་ཁོ་ཚོ་བདུན་དང་། མ་དགོན་གྱི་ཁྲི་བ་གཉིས་
སོགས་སེར་སྐྱ་བརྒྱད་ཅུ་སྐོར་འཚམས་ཞུར་འོངས་པ་ལ་ཕྱག་དབང་སྩལ། ཕྱི་
ཉིན་དེ་རྣམ་པ་ཚོར་གུར་ཞལ་གྱི་བསྐང་གསོ་སྒྲུབ་ཏུ་བཅུག མི་སྣ་སོ་སོར་དགྱེས་
པའི་བཀའ་ལན་དང་གང་འོས་ཀྱི་བདག་རྐྱེན་སྩལ། སྨན་མོ་མདོར་ཁང་གསར་
གྱི་ཇ་ཐབ་སྟེང་དུ་ཕེབས་ཏེ་ཆ་གསུམ་དང་དྲུག་ཅུ་བ་བཞི་བསྔོས་མཛད། འདི་
དུས་གྲང་ངར་ཆེ་ཡང་ཕྱི་ཉིན་ཤིན་ཏུ་དྲོ་བས་རྨ་ཆུར་གྲུ་ལས་བདེ་བར་བརྒལ།
སྐྱབས་རྗེ་ཉིད་རྨ་ཆུ་བརྒལ་ཟིན་པ་ནས་གྲང་ངད་ཀྱིས་འཁྱགས་སོབ་བརྒྱུགས་ཏེ་་
གྲུ་གཏོང་དཀའ་བ་བྱུང༌། བཅུ་བའི་ཚེས་གསུམ་གྱི་ཉིན་ཁང་སར་དཔོན་ཚང་དུ་
ཕྱག་ཕེབས་ཏེ་རིམ་གྲོར་དྲུག་ཅུ་བ་བསྔོ་བ་གནང་། ཕྱེ་གཤོང་བསོད་དོན་ནས་
གདན་དྲངས་ཏེ་ཞག་བཞུགས་ཐོག་རིམ་གྲོ་ཁ་ཤས་གསུངས། མུ་ར་སྡེ་གཞུང་གི་
བ། ་
189



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སེར་སྐྱ་ཆེས་མང་བར་གྲུབ་རྒྱལ་ཚེ་དབང་དང༌། རྟ་མགྲིན་གྱི་རྗེས་གནང་སྩལ།
ཕྱེ་གཤོང་གོང་མའི་དཔོན་ཚང་སོ་སོར་ཕེབས་བཞུད་གནང་སྟེ་མོས་པ་དང་
བསྟུན་པའི་འདོད་ཆོས་སྩལ། ཕྱེ་གཤོང་དགེ་བཤེས་རིན་པོ་ཆེ་ཞིང་གཞན་དུ་
དགོངས་པ་གཏད་པར་བརྟེན་ཁོང་གི་ཕྱག་དཔེ་མང་ཙམ་ཕུལ་བར་དགྱེས་ཉམས་
མཛད། འདི་བ་དབུས་ཀྱི་དགེ་བཤེས་རྩེར་སོན་ཞིག་ཡིན་སྐད་ཐོས། རྒྱ་ཚང་རི་
ཁྲོད་པ་དང་། ཨ་སྐྱོང་དགེ་བཤེས། ཕྱེ་གཤོང་གུར་དྲག་སྐྱབས་སོགས་ལ་ལྷ་བྲག་
ཕུར་བའི་དབང་སྩལ། རྒྱ་ཚང་རི་ཁྲོད་པ་ཚང་མ་རྒྱུད་ལ་ཐུགས་ཞེན་ཤིན་དུ་ཆེ་
བས་འདི་སྐབས་སུའང་ཐུགས་འདུན་ལྟར་མཁའ་སྤྱོད་མའི་སིནྡྷ་རའི་བྱིན་རླབས་་
དང་། མགོན་པོའི་རྗེས་གནང་སྩལ། ལུང་བཟང་གི་ལ་བཙས་ཁར་ཕེབས་ཏེ་ཡུལ་
ཁྲུས་དང་བསངས་དཔང་བསྟོད་སོགས་གསུངས། དཔོན་ཚང་དུ་སྔ་མོ་དཔོན་
རྒན་དུས་ཆོས་སུ་གྱུར་པའི་དོན་དུ་ཀུན་རིག་རྩ་བའི་ཆོ་གའི་སྒོས་སྦྱངས་ཆོག་དང་
འཕོ་བ་སོགས་གནང་། སྦྲ་གསར་དུ་གྲུབ་རྒྱལ་ཚེ་དབང་དང་སྦྲ་རྒན་དུ་མགོན་
པོའི་རྗེས་གནང་། ཐུན་མོང་དུ་གཡང་འབོད་དང་གཏེར་སྒྲུབ་སོགས་གནང་།
རྟེན་སྐལ་དགོས་ཚུལ་གྱི་ཞུ་ནན་ལྟར་རྒྱུན་པར་མནབས་པའི་སྟོད་འགག་སྩལ།
དངོས་པོའི་འབུལ་བའང་རྒྱ་ཆེར་བཏེགས། དབང་ཆེན་སྟོད་པ་ནས་དཔོན་པོ་
འབོས་པ་དགྲ་འདུལ་འཚམས་ཞུར་འབྱོར། ཁང་སར་དཔོན་པོ་སྐུ་མཆེད་དང་
དགྲ་འདུལ་བཅས་ལ་གདུགས་དཀར་གྱི་བྱད་གྲོལ་གནང༌། ཉུང་བསྡུས་ལ་འཕོ་
ཁྲིད་དང་། གུར་དྲག་སྐྱབས་སོགས་ལ་མེ་འཁྱིལ་དང་། གཏེར་སར་དྲག་དམར་
ཀྱི་དབང་བཅས་སྩལ། དཔོན་གོང་མ་ནོར་བུ་དགྲ་འདུལ་ནས་ཨ་མཆོད་ཀ་ཞིའི་
མཁས་གྲུབ་འཚམས་ཞུར་མངགས་པ་འབྱོར་བར་དགྱེས་པའི་གསུང་གླེང་དང་་་་་་
གནང་སྐྱེས་སྩལ། བཅོ་ལྔའི་ཉིན་སྒར་བཏེགས་ཏེ་བཞུགས་ཞག་གི་སར་དགེ་ཚུལ་
དང་བསྙེན་རྫོགས་ཆེས་མང་བ་བསྒྲུབས། ཀིས་རོམ་ནང་དུ་གདན་སའི་ནང་ཆེན་
19()



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཉེར་བ་སོགས་འཚམས་ཞུ་བ་མང་ཙམ་འབྱོར། ལམ་སྒོར་ཁྱོ་ཤུལ་དུ་འཕྱི་དུག་
གིས་མི་མང་པོ་ཤི་བའི་སར་ཕེབས་ཏེ་སྦྱངས་ཆོག་དང་བསྔོ་སྨོན་སོགས་འདུན་པ་་
དང་སྦྱར། འདི་དུས་མཚན་ལམ་ཧ་ཅང་འཚུབ་པ་བྱུང་ཡང་ཕྱག་རྡོར་འཁོར་ལོ་
ཆེན་པོའི་བསྒོམ་བཟླས་གནད་སྨིན་ཞིག་མཛད་པས་འཚུབ་ལྟས་རྣམས་རང་སར་་
ཞི། ངང་བ་ཚང་སོགས་བརྒྱུད་ལམ་སྐོར་གོང་མར་ཕེབས། སེར་མང་ལ་རིགས་
གསུམ་སྤྱི་སྒྲུབ་ཀྱི་རྗེས་གནང་དང༌། ཡོངས་འཛིན་ཡེ་ཤེས་རྒྱལ་མཚན་གྱིས་
མཛད་པའི་ལམ་ཁྲིད་བསྡུས་པའི་ལུང་སྩལ། དཔོན་པོ་དཀོན་བཀྲ་ཚང་གི་ཁྱིམ་
ཆེ་ཆུང་གཉིས་ཀར་ཆོས་སྦྱིན་སྩལ། ཉི་ཤུ་ལྔའི་ཉིན་ཁྲ་རིང་མདར་བཞུགས་ཞག་
སྟེང་མཆོད་ཤོམས་གང་རྒྱས་ཐོག་དཔལ་རྡོ་རྗེ་འཇིགས་བྱེད་ཆེན་པོའི་བདག་་་་་་་
འཇུག་དང་བསྔོ་སྨོན་སོགས་ཞལ་འདོན་མང་ཞིག་གནང་། དཀོན་བཀྲ་ཚང་གིས་
བསྐུལ་ཏེ་ལྡོང་སོ་བྲག་དཀར་གྱི་བསངས་ཡིག་བརྩམས། སྒར་ཆེན་སླར་བཏེགས་
པའི་ཉིན་རྐ་ཆུ་ཁ་བའི་འཚམས་ཞུ་བ་འབྱོར། ཉེར་དགུའི་ཉིན་དྲུག་ཅུ་བ་བཞི་
བསྔོས་མཛད། དེ་ནུབ་ནས་གྲང་ངད་ཇེ་ཆེར་སོང་སྟབས་གློ་བུར་དུ་རྨ་དར་
ཆགས་པས་ཤིན་ཏུ་བགྲོད་བདེ་བ་བྱུང༌། ཨ་སྐྱོང་དགེ་བཤེས་ནས་ཞུས་ཏེ་བདག་
ཉིད་ཆེན་པོ་རྔོག་ལོ་ཙཱ་བ་བློ་ལྡན་ཤེས་རབ་ཀྱི་བླ་མའི་རྣལ་འབྱོར་དང་། བསེ་
ཁྲབ་པའི་འཕྲིན་བཅོལ་གསར་རྩོམ་མཛད། ཁང་སར་དཔོན་ཚང་དང༌། མུ་ར། །
ཕྱེ་གཤོང་སོགས་སུ་བསངས་ཡིག་ཁ་ཤས་བརྩམས། དགེ་བཤེས་ཚང་དང་དཔོན་
སྐུ་མཆེད་སོགས་ཀྱིས་ཆིབས་སྐྱེལ་དང་བཅས་སྒར་བཏེགས། མཛོད་ཁོག་བརྒྱུད་
བཅུ་གཅིག་པའི་ཡར་ཚེས་ལ་ཆིབས་བསུ་སེར་སྦྲེངས་དང་བཅས་རྔ་བའི་དགོན་་་
གསར་དུ་བྱོན། སྟག་ཚང་ལྷ་མོའི་གདན་ས་ནས་འཚམས་ཞུ་བ་མང་པོ་འབྱོར།
བཅོ་ལྔའི་ཉིན་གསོ་སྦྱོང་གི་མགོན་དུ་ཕེབས། གྲྭ་ཚང་གི་འཛིན་གྲྭ་སོ་སོར་རྩོད་
རྒྱུགས་བཞེས་པས་ཐུགས་གཏིང་ནས་མཉེས་པའི་བཀའ་ལུང་འགའ་ཞིག་སྩལ།
191



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒར་དུ་དམེ་ཚང་གི་ཤོག་པའི་གཞུང་གི་དོན་དུ་རིམ་གྲོ་འགའ་ཞིག་གསུངས།
ཆོས་རྒྱལ་གྱི་ཞལ་འབག་གསར་བ་ལ་རབ་གནས་མཛད། དམེ་རྒྱལ་ཁང་དུའང་
རིམ་གྲོ་འགའ་ཞིག་གནང་། མ་དགོན་དུ་ཕེབས་བཞེད་ཀྱིས་ར་ཁོག་བརྒྱུད་དེ་
ཕེབས་བཞུད་ཁ་ཤས་དང་། མཚན་ཉིད་སྒར་གྱི་ཨ་མཆོག་ནང་ཆེན་དུ་ཇ་ཞུས།
ཀུན་རིག་ཁང་ཚན་གྱི་ཇ་ཐབ་ཐོག་ཏུ་འབུལ་བ་ཕྱིར་སློག་དང་། ཚ་རུ་མའི་ཇ་
ཐབ་སྟེང་འདོད་ཆོས་འགའ་ཞིག་སྩལ། དགོན་གོང་འགབ་ཀྱིས་ཆིབས་བསུ་བྱས།
དེ་ནས་ཕེབས་པའི་ཞོར་ལ། མཁའ་རིའི་ལ་བཙས་བསྟོད་པ་དང་བསང་མཆོད་
ཀྱང་གནང་། ལྷ་སྡེ་འབྲོག་པའི་ཆིབས་བསུ་ཇ་ཐབ་དང་བཅས་མི་རྩ་ཚང་སོགས་
ཁྱིམ་འགར་ཕེབས་བཞུད་གནང་ཞིང་སྤང་བཟང་དུ་བསང་གཏོང་བ་མཛད། མ་
དགོན་གྱི་ཆིབས་བསུ་སེར་སྦྲེངས་དང་བཅས་ཕེབས་འཕྲལ་གྲུ་འཁོར་རྣམས་དང་།
ལྷན་ཅིག་མགོན་པོར་བརྒྱ་མཆོད་སོགས་ཕུལ་ནས་ཞིབ་མཇལ་གནང་། དེ་
མཚུངས་ལྷ་ཁང་སོ་སོར་མར་མེ་སྙན་དར་སོགས་ཕུལ་ཏེ་འཕྲིན་བཅོལ་གནད་་་་་
སྨིན་མཛད་ཅིང་འདུ་ཁང་དུ་གཞུང་གི་ཇ་ཐབ་སྟེང་ཐམས་ཅད་ལ་ཕྱག་དབང་་་་་
བཀའ་དྲིན་བསྐྱངས། ཉེར་དགུ་ནས་བཅད་རྒྱ་དམ་པོར་བཞུགས་ཏེ་ཟབ་ལམ་རྡོ་
རྗེའི་རྣལ་འབྱོར་ལ་རྩེ་གཅིག་ཏུ་གཞོལ་བར་མཛད།
ས་མོ་གླང་ལོའི( སྤྱི་ལོ༡༨ ༨༩) ཚེས་གཏོར་རྒྱས་པ་ཕུལ་ཏེ་བླ་སློབ་ལྷན་་་
ཅིག་ཏུ་ལོ་གསར་གྱི་དགའ་སྟོན་དཀྱུས་ལྟར་དང་། དམེ་རྒྱལ་པོ། དབལ་ཤུལ་
དཔོན་པོ། ཝམ་པ་དཔོན་པོ་སོགས་དང་མཆོག་རྩེའི་བདག་མོའི་འཚམས་ཞུ་བ་
བཅས་ལ་མཇལ་ཁ་གནང༌། རྗེ་ཉིད་དེ་གའི་གྲུ་མང་བཅས་ནས་མགོན་པོའི་
མདུན་དུ་མཆོད་མེ་གྲངས་མང་ཕུལ་ཏེ། དགའ་ལྡན་ལྷ་བརྒྱ་མ། བྱིན་རླབས་
སྤུངས་ཞུས། བསྟན་པ་རྒྱས་པའི་སྨོན་ལམ་སོགས་གསུངས་པ་དགོས་པ་ཅན་དུ་
མངོན། ལས་སྣེ་སོ་སོར་ཆོ་འཕྲུལ་སྨོན་ལམ་དུས་མཆོད་པ་གསར་ཚུགས་ཀྱི་
192



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྗགས་བཀོད་གནང༌། སྨོན་ལམ་གྱི་གསུང་ཆོས་ལ་ལམ་རིམ་བསྡུས་དོན་སྟེང་
བསྟན་པ་ཡོངས་རྫོགས་ཀྱི་གནད་འདྲིལ་བའི་གསུང་བཤད་ཁྱད་མཚར་བཀའ་་་་་
དྲིན་བསྐྱངས། བཅོ་ལྔའི་ཉིན་འདུ་ཁང་ཡང་རྩེའི་གཟིམས་ཆུང་དུ་ཕེབས་ཏེ་
མཆོད་པ་ལ་གཟིགས་རྟོག་དང་། བསྔོ་སྨོན་རྒྱ་ཆེར་མཛད། མཁན་རྒན་ཚང་གི་
ཡུལ་བ་སོགས་མི་ཚང་ཁ་ཤས་སུ་ཕེབས་བཞུད་དང་། ཁུ་ཞང་མཆོག་སྤྲུལ་རིན་པོ་
ཆེར་མཇལ་འཛོམ་མཛད། ཕྱོགས་མང་པོར་ཟོག་ནད་མཆེད་པ་ལ་ཐུགས་དམ་
བརྟག་པར་བབས་པའི་རིམ་གྲོའི་ལྗགས་བཀོད་སྩལ། ཚིག་ལྭ་དང་། ཤར་ཁ་
སོགས་སུ་ཕེབས་བཞུད་གནང་སྟེ། སྡེ་སོ་སོར་བཤས་ཁྲིམས་དང༌། ལྕམ་སོགས་
བརྐོས་མི་ཆོག་པའི་བཀོད་ཁྱབ་ཡིག་བཅས་གནང་། སླར་མ་དགོན་དུ་ཕེབས་ཏེ་
སྔ་འགྱུར་ལུགས་ཀྱི་སྔགས་པ་སེར་སྐྱ་མང་པོར་གུར་དྲག་མེ་འཁྱིལ། ཕྱག་རྡོར་
དྲེགས་འདུལ། ཚོགས་བདག ཕུར་བ། རྟ་ཡང་བཀའ་སྡོད་དང་བཅས་པ།
བདུད་འདུལ་དྲག་མོ། དམ་ཅན་ནོར་སྒྲུབ། རྒྱ་ཅན་བཀའ་བརྒྱད་རྣམས་ཀྱི་
དབང་བཅས་སྩལ། སྒྲུབ་འཕྲིན་སྐབས་གཞན་གྱི་རྒྱས་འགེབ་ཙམ་ལ་མི་རེ་བར་
ལག་ལེན་ཚད་ལྡན་དང་བསྟུན་པ་གལ་ཆེ་ཚུལ་གྱི་ཞལ་གདམས་གནང༌། ད་ཚང་
དགེ་བཤེས་རིན་པོ་ཆེ་བྱང་ཆུབ་འོད་ཟེར་དང༌། དགའ་ལྡན་དགེ་བཤེས་ངོ་
གཡོག་ཆེད་གཉེར་གྱིས་མཇལ་བར་ཕེབས་ཏེ། རྗེ་རིན་པོ་ཆེར་རྒྱན་དྲུག་མཆོག་
གཉིས་ཀྱིས་བསྐོར་བའི་ཞལ་ཐང་དང་། དབུ་མའི་རྣམ་བཤད་ཀྱི་དཔེ་སོགས་
ཕུལ། མི་ངེ་དགེ་བཤེས་ནས་གཟིགས་པ་ལྔ་ལྡན་གྱི་བྲིས་ཐང་འབུལ་རྒྱུ་བསྐུར་
བའང་ཕུལ། ཉིན་ཁ་ཤས་ཀྱི་རིང་ད་ཚང་དགེ་བཤེས་རིན་པོ་ཆེ་དང་ཆོས་ཀྱི་
གསུང་གླེང་འཕེལ། ཐུགས་འདུན་བཞིན་ད་ཚང་དགོན་དུ་འདུལ་ཁྲིམས་ཀྱི་ཆེད་
ཆོས་སྐྱོང་ལ་གཉེར་གཏད་བཀའ་རྒྱ་མ་ལྗགས་རྩོམ་མཛད། དགེ་བཤེས་འཁོར་
བཅས་ལ་གྲུབ་རྒྱལ་ཚེ་དབང་དང༌། ཡོངས་འཛིན་ཡེ་ཤེས་རྒྱལ་མཚན་པའི་ལམ་
193



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཁྲིད་བསྡུས་པ་བཅས་ཀྱི་ལུང་སོགས་སྩལ། གཞུང་བརྒྱའི་མངའ་བདག་ད་ཚང་
དགེ་བཤེས་རིན་པོ་ཆེར་སྒྲོལ་དཀར་གྱི་སྐུ་བརྙན་དང་དངོས་པོའི་འབུལ་བ་་་་་་
བཅས་བསྟན་འགྲོའི་དཔལ་དུ་ཞབས་པད་བརྟན་པ་གལ་ཆེ་ཚུལ་གྱི་གསུང་ནན་་་་
སྩལ། གཉིས་པའི་ཚེས་དགུའི་ཉིན་སྒར་བཏེགས། བཅུ་གཅིག་ལ་གསེར་ཁྲིའི་
ཕྱག་མཛོད། ཕ་མཐའི་སྐུ་ཚབ། མཆོག་རྩེའི་བློན་པོ་དྲག་རིམ་ཚོ་བདུན་དང་བཀྲ་
ཤིས་སྒང་གི་བླ་གྲྭ་བཅས་སེར་སྐུ་ཆེས་མང་པོས་ཆིབས་བསུ་དང་སེར་སྦྲེངས་ཀྱིས་་
བསུས་ཏེ། འདུ་ཁང་ཆེན་མོར་གསོལ་སྟོན་དྲངས། རྒྱུན་པར་བླ་བྲང་དུ་བཞུགས་
སྟན་འཇགས། ཕ་མཐའ་མཆོག་སྤྲུལ་རིན་པོ་ཆེ་ནས་བཀའ་ཆོས་འགའ་ཞིག་གི་
སྙན་གསན་ཕུལ། དགའ་ལྡན་དགེ་བཤེས་བཟང་པོ་ཞེས་པ་ནས་སྤྱན་རས་
གཟིགས་པཎ་ཆེན་གྱི་ཕྱག་ནས་བརྒྱ་རྩ་མ་དང༌། ལམ་རིམ་ཆེན་མོའི་གླེགས་བམ་
ཕུལ་བ་རྟེན་འབྲེལ་ལེགས་པར་དགོངས། ཕ་མཐའ་སྤྲུལ་སྐུ་སོགས་གཞི་བྱེས་ཀྱི་
བླ་གྲྭ་མང་པོར་ལམ་གཙོའི་ཁྲིད་གསུང་བཤད་ཕུན་སུམ་ཚོགས་པས་བརྒྱན་པ་་་་་
དང་། ཚེ་རྟ་ཟུང་འབྲེལ་གྱི་རྗེས་གནང་། ལྷ་བྲག་ཕུར་བའི་དབང་། རྟ་མགྲིན་
ཡང་གསང་གི་དབང་། བཀའ་སྡོད་སྲོག་གཏད། རྫོང་ཆུང་ཚེ་དབང་བཅས་སྩལ།
མཆོག་རྩེའི་བདག་མོ་རིན་ཆེན་དབང་མོ་ངོ་གཡོག་འདི་དུས་ཆེད་གཉེར་གྱིས་་་་་
མཇལ་བར་འོངས་ཏེ། ཕོ་བྲང་དུ་གདན་འདྲེན་གྱི་སྙན་བསྐུལ་ཕུལ། བཅུ་དགུའི་
ཉིན་སྒར་བཏེགས་པ་སྣ་དག་རྒྱལ་སར་གྲགས་པ་རྒྱལ་ཁབ་སེངྒེའི་ཡང་རྫོང་དུ་་་་་
ཕེབས་ཏེ། བདག་མོ་འཁོར་བཅས་གྲུབ་རྒྱལ་ཚེ་དབང་གནང་ཞིང་རིམ་གྲོར་དྲུག་
ཅུ་བ་གསུངས། ལྷ་ཁང་སོ་སོར་རབ་གནས་མཛད། གསོལ་སྟོན་དང་དངོས་
འབུལ་རྣམ་གྲངས་མང་བ་བསྟར། དེ་ནས་མཁར་དགུའི་རྫོང་དུ་བྱོན་ཏེ་རིམ་གྲོ་
འགའ་ཞིག་གསུངས། ཚོ་བདུན་དགོན་དུ་དབྱངས་དཔོན་སྔགས་རམས་པ་ཚང་
སྔར་ནས་མངགས་ཏེ་དབྱངས་རྟ་དང༌། ཕྱག་ལེན་རྣམས་བསླབ་ཟིན་གཤིས།
194



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདི་དུས་བདེ་མཆོག་གི་དབྱངས་རྟ་སོགས་ཀྱི་རྒྱུགས་ཕུལ་བ་ལ་དགྱེས་ཚོར་་་་་
མཛད། ཉེར་གསུམ་ཉིན་ནང་ཆེན་ནས་མང་ཇ་བཏང་སྟེ། ཚོགས་མང་ནས་བདེ་
མཆོག་བདག་འཇུག་བཞེས་སྐབས་རྗེ་ཉིད་ཀྱང་ཚོགས་དབུར་ཕེབས་ཏེ་གཟིགས་་་
རྟོག་མཛད། མཁར་དགུའི་ཏཱ་ཞེ་སྒྲོལ་མ་ནས་གཏོང་ཐེབས་སྔར་བཞག་པའི་སྟེང་
དུ་དངུལ་སྲང་ལྔ་བཅུ་བསྣན་ཏེ་རྡུལ་ཚོན་ལ་བརྟེན་པའི་བདེ་མཆོག་གི་དཀྱིལ་་་་་
འཁོར་སྒྲུབ་མཆོད་གསར་དུ་བཙུགས། གསང་འདུས་སྔར་སྨྲ་སེང་གླིང་གི་ལུགས་
ལྟར་ཚུགས་པ་བཀྲ་ཤིས་འཁྱིལ་གྱི་ཕྱག་ལེན་ཡིན་ཡང་ཅུང་ཟད་མི་མཐུན་པ་་་་་་
རྣམས་ལ་འདི་དུས་དག་ཐེར་མཛད་ནས་བདེ་གསང་འཇིགས་གསུམ་གྱི་སྒྲུབ་་་་་་
མཆོད་སྨད་རྒྱུད་ཀྱི་ཕྱག་བཞེས་ལྟར་བཙུགས། དེ་གའི་ཚོགས་སུ་ལྕམ་སྲིང་དང་
དམ་ཅན་གྱི་རྗེས་གནང་སྩལ། སླར་མ་དགོན་དུ་བྱོན། མགོ་ལོག་ཁང་རྒན་བླ་མ་
ཆེད་གཉེར་གྱིས་མཇལ་དུ་ཕེབས་པར་གསུང་གླེང་མཛད། ཐུགས་འདུན་བཞིན་
གྲུབ་རྒྱལ་ཚེ་དབང་དང༌། གསང་འདུས་འཕགས་ལུགས་ཀྱི་དབང་སྩལ། གསུམ་
པའི་ཚེས་གཅིག་ཉིན་ཚོགས་ཡོངས་ནས་དཔལ་གསང་བ་འདུས་པའི་བདག་་་་་་
འཇུག་བཞེས་པའི་མགོན་དུ་བྱོན་ཏེ། ཕྱག་ལེན་དང་། དབྱངས་རྟ་སོགས་ལ་
གཟིགས་རྟོག་གནང་ཞིང་། བདེ་གསང་གི་སྒྲུབ་མཆོད་སོགས་རྒྱུད་སྟོད་པའི་ཕྱག་
བཞེས་དང་མཐུན་པ་དགོས་ཚུལ་གྱི་གསུང་ནན་སྩལ། ཚེས་གསུམ་ནས་རི་ཁྲོད་
དུ་ཕེབས་ཏེ་བཅད་རྒྱ་དམ་པོར་བཞུགས། ཁྲ་རྡོའི་རི་རྩེར་བསངས་གཏོང་མི་
མངགས་ཤིང་རིགས་ལྔའི་ས་བོན་གྱིས་མཚན་པའི་ཁ་དོག་སྣ་ལྔའི་ཅོད་པན་་་་་་་
འཛུགས་པ་གནང༌། སྤང་བཟང་དུ་དགོན་གྲོང་ཀུན་གྱི་དོན་དུ་གཏེར་ཕུལ་ཞིང་།
མགོན་ཁང་ཆེན་མོར་ཉེར་སྤྱོད་སྣ་ལྔ་བརྒྱ་ཚར་སོགས་བཤམས་ཏེ་བསྐང་གསོ་་་་
ཚོགས་འཁོར་དྲུག་ཅུ་བ་བཅས་གསུངས། མཁན་རྒན་སྤྲུལ་བའི་སྐུ་ཚོ་བདུན་
དགོན་པའི་ཁྲིར་བསྐོས། ཉེར་བདུན་ལ་སྒར་བཏེགས། ཕེབས་བཞུད་ཁ་ཤས་
195



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གནང་སྟེ་བྲག་དཀར་དུ་ཕྱོགས་བཞི་སྤྲུལ་སྐུའི་ནང་ཆེན་དུ་ཕེབས། རྔ་བ་དགོན་
གསར་དུ་ཕེབས་ཏེ་སློབ་གཉེར་བ་རྣམས་ཀྱིས་བགྲོ་གླེང་མཛད་པ་ལ་ཞིབ་ཏུ་་་་་་་
གཟིགས་ནས་བཀོད་ཁྱབ་འགའ་ཞིག་གནང་། དོན་གཉེར་ཅན་མང་པོར་ཀུན་
རིག་དང༌། རྟ་མགྲིན་གསང་སྒྲུབ་ཀྱི་དབང༌། དགོན་པའི་ཚོགས་ཡོངས་ལ་ཕྱག་
རྡོར་དྲག་པོ་གསུམ་བསྒྲིལ། སྒྲོལ་ལྗང་། མགོན་པོ་ཕྱག་དྲུག་པ། ལྷ་མོ་དམག་ཟོར་
མ། རྣམ་སྲས་སེར་ཆེན་རྣམས་ཀྱི་རྗེས་གནང་བཅས་སྩལ། བསྒྲུབ་བྱ་བརྒྱར་ཉེ་བ་
ཙམ་བསྙེན་རྫོགས་སུ་བསྒྲུབས། འདི་དུས་ནས་གྲིབ་སོར་རྐང་བ་གཅིག་གི་ཡུན་
ལ་གསོལ་བཞིའི་ལས་ཇི་ཙམ་འགྲོ་བའི་ཚོད་ལ་བཏགས་ཏེ། སྒྲུབ་ཐེབས་ཁ་ཤས་
རེའི་མཚམས་ནས་དུས་རེར་བརྗོད་པ་སོགས་ཕྱག་ལེན་ཕྲ་ཞིབ་གནང༌། ཕར་
ཕྱིན་སྟོན་མོ་གསར་དུ་འཛུགས་དགོས་ཚུལ་གྱི་གསུང་བཀོད་སྩལ། དེ་གའི་གཞུང་
ལས་པ་སོགས་དོན་གཉེར་ཅན་གསུམ་ལ་མགོན་པོ་སྙིང་ཞུགས་ཀྱི་རྗེས་གནང་་་་་་
ལྐོག་ཆོས་སུ་བཀའ་དྲིན་བསྐྱངས། ཨ་སྐྱོང་དགེ་བཤེས་དང་། ཁང་སར་དཔོན་པོ་
སོགས་ཆེད་གཉེར་གྱིས་མཇལ་བར་སླེབ་སྟེ་ལམ་ཞོར་ཨ་འཁྱམ་དུ་རིབ་ཙམ་་་་་་་་
ཕེབས་དགོས་ཀྱི་སྙན་བསྐུལ་ཕུལ་བ་ལྟར་ཉེར་བཞིའི་ཉིན་སྒར་བཏེགས་པ་རྩེ་་་་་་
ཡག་ཐང་དུ་བཞུགས། ཉེར་ལྔའི་ཉིན་གདོང་གི་རྒྱལ་ཁང་ཉེ་འདབས་སུ་བཞུགས་
སྒར་བཏབ། རྒྱལ་ཁང་དེ་སྔོན་དུས་ཁང་གསར་དཔོན་པོའི་རྒྱལ་ཁང་ཡིན་ཡང་
གནོད་བྱེད་ཆེན་པོ་ཞིག་དེར་གནས་པར་སྒྲོ་བཏགས་པའི་རྣམ་རྟོག་གི་གཞན་་་་་་
དབང་ཁོ་ནས། ཁང་བ་དེར་སྡོད་པ་ཕར་ཞོག་མིག་གིས་ཀྱང་བལྟ་མི་ཕོད་པ་ལྟ་
བུའི་ཚོད་དུ་བྱེད་སྟབས། མཆོད་ཡོན་ལྷན་རྒྱས་རྒྱལ་ཁང་དེར་ཕེབས་ནས་རྗེ་
ཉིད་འཁོར་བཅས་ཀྱིས་ཤིས་བརྗོད་དང་། སྦྱིན་སྲེག་སོགས་གནང་སྟེ། སླན་ཆད་
དོགས་པ་བྱེད་མི་དགོས་ཚུལ་གསུངས་པ་ནས་བཟུང་ཤིན་ཏུ་བྱིན་ཆགས་པར་་་་་
གྱུར། ཨ་སྐྱོང་དགེ་བཤེས་སོགས་ཉུང་བསྡུས་ལ་ནཱ་རོ་མཁའ་སྤྱོད་མའི་སིནྡྷཱ་རིའི་
196



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱིན་རླབས་སྩལ། ཝ་རིག་ཐང་དུ་ཕེབས་ཏེ་ཨ་འཁྱམས་ཚོ་དྲུག་གི་གཞུང་ལ་དྲུག་
ཅུ་བ་སོགས་གསུངས། གཞི་བྱེས་ཀྱི་དད་ལྡན་ཆེས་མང་པོར་དཔལ་མོ་ལུགས་ཀྱི་
ཐུགས་རྗེ་ཆེན་པོའི་དབང་སྟ་གོན་དང་བཅས་པ་སྩལ། སྟག་དགེའི་རྒྱལ་ཁང་
དུའང་རིམ་གྲོ་གསུངས། ཉེར་དགུ་ནས་རིམ་གྱི་སྒར་བཏེགས་ཏེ་དམེ་རུ་མའི་
ནང་དཔོན་ཚང་གི་གཞིས་སུ་རིམ་གྲོ་མཛད། མཛོད་དགེའི་ས་སྣེར་བྱོན་སྐབས་
གདན་ས་ནས་ཆིབས་བསུ་སྔ་ཕྱི་རིམ་པར་འབྱོར། རྨེ་ཆུའི་གྲུ་ཁར་ཨ་ལགས་རྨོག་
རུ་རྡོ་རྗེ་འཆང་དང་མཇལ་འཕྲད་ཐོག་གསུང་གླེང་ཡུན་རིང་མཛད། ཁོང་རྒྱུན་
པར་གཉན་ཁྲོད་ལ་འབྱོན་པ་ཞིག་ཡིན་གཤིས། གཉན་ཁྲོད་ཀྱི་ཞར་ལ་ལྷ་སྡེའི་
ནང་དུ་ཕེབས་དགོས་ཚུལ་ཞུས་པ་བཞིན། ལྷ་སྡེའི་ནང་དུ་སྦྱིན་སྲེག་སོགས་རིམ་
གྲོ་འགའ་ཞིག་མཛད་ཚེ་བྱིན་རླབས་ཀྱི་བདེན་མཐུ་མངོན་སུམ་དུ་གྲུབ་པ་བྱུང་། །
ལྔ་བའི་ཉི་ཤུ་སྐོར་ལ་བསུ་བ་སེར་སྦྲེངས་དང་བཅས་གདན་སར་བབས། དགོན་
པའི་ཚོགས་སུ་མང་ཇ་ཉིན་འཁྱོངས་ཐོག་འགྱེད་ཐེབས་སུ་རྟ་ནོར་བཞི་བཅུ་སྐོར་་་
གནང་། རྗེ་ཉིད་ཀྱི་གསུང་བཀོད་ལྟར་མགོ་ལོག་དཔོན་པོ་འབོས་པ་དགྲ་འདུལ་
སོགས་དྲུག་པའི་སྨོན་ལམ་གྱི་སྦྱིན་བདག་རྣམས་སླེབ་སྟེ་སྨོན་ལམ་བཏང་སྐབས་་་་
གསུང་ཆོས་སོགས་སྔར་རྒྱུན་ལྟར་བཀའ་དྲིན་བསྐྱངས། འདི་ལོ་སྟག་མགོའི་
དཔོན་པོ་སོགས་འགའ་ཞིག་གིས་རྗེ་འཇམ་དབྱངས་བཞད་པར་མགོ་བཏགས་་་་
པའི་རྐྱེན་གྱིས་སྒར་ལུང་བཅུའི་དམག་གིས་སྟག་མགོའི་དཔོན་པོ་ཕ་བུ་བཟའ་་་་
ཚང་ཁྱིམ་གང་བོ་མིང་གི་ལྷག་མར་བཏང་བ་དང༌། མ་འགྱངས་པར་རེབ་ཀོང་
དམག་ཆེན་བླ་བྲང་གི་ཉེ་འཁོར་དུ་སླེབ་སྟེ་སྒར་གྲོང་འགའ་ཞིག་བཅོམ་ཞིང་། བླ་
བྲང་གཉེར་བ་སོགས་མི་མང་བསད་པ་དང༌། ཙ་ཡུ་མཛོད་དགེ་སོགས་ཉེ་འཁོར་
བ་རྣམས་ལའང་ལབ་གླེང་མང་བར་བརྟེན་གཙོས་ཁྲི་སྦྲུལ་རིན་པོ་ཆེ་འཁོར་ཉུང་་་
བསྡུས་དང་བཅས་བྲོས་པའི་ཚུལ་དུ་རྗེ་ཉིད་ཀྱི་སྐུ་དྲུང་བསྙེགས་པ་ལ་ཆིབས་བསུ་་
197



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སེར་སྦྲེངས་དང་བཅས་མཇལ་འཛོམ་མཛད། དཔོན་པོ་འབོས་པ་དགྲ་འདུལ་
འཁོར་བཅས་ལ་རྫོང་ཆུང་ཚེ་དབང་། ལྗགས་ལུང་ཁ་ཤས་བཅས་སྩལ་ཅིང་།
དཔོན་པོ་ལ་གདུགས་དཀར་གྱི་བྱད་གྲོལ་ཀྱང་གནང་། དཔོན་པོ་འཁོར་བཅས་
ལ་འོས་འགབ་ཀྱི་གནང་སྦྱིན་བསྟར། སྦྱིན་བདག་རྣམས་འབྲལ་མི་ཕོད་པ་ཙམ་
གྱི་དད་གདུང་དྲག་པོའི་ངང་ནས་རང་ཡུལ་དུ་ལོག ཁྲི་ཆེན་མཆོག་སྤྲུལ་རིན་པོ་
ཆེར་བཀའ་ཆོས་གསན་བཞེད་ཡོང་འདུག་པ་དང་། རྗེ་ཉིད་ནས་ཀྱང་གལ་བོ་
ཆེར་དགོངས་ཏེ། དྲུག་པའི་བཅུ་དགུ་ནས་བཀའ་ཆོས་ཀྱི་དབུ་ཚུགས་པ་གནང་
སྟེ། ཐོག་མར་སྐྱེས་རབས་སོ་བཞི་བ། ཆོས་སྤྱོད་རབ་གསལ། རྒྱན་འཇུག སྡུད་
པ། གསང་འདུས་རྩ་རྒྱུད་སོགས་ལུང་འགའ་ཞིག་གནང་ཞིང་། གསང་འདུས་
འཕགས་ལུགས། བདེ་མཆོག་ལཱུ་ཨི་བ། གསང་བདག་འཁོར་ཆེན། གདུགས་
དཀར་ལྷ་བཅུ་བདུན་མ། ཐུགས་རྗེ་ཆེན་པོ་དཔལ་མོ་ལུགས། ཚེ་དཔག་མེད་ལྷ་
དགུ །བཀའ་གདམས་ཐིག་ལེ་བཅུ་དྲུག་སོགས་ཟུར་བཀའི་དབང་མང་པོ་དང་། །
སྣར་ཐང་བརྒྱ་རྩ། འཇམ་དབྱངས་ཆོས་སྐོར། བ་རི་བརྒྱ་རྩ། སྒྲུབ་ཐབས་རྒྱ་མཚོ།
མགོན་པོ་བཀའ་བཅུ་གསུམ། རྣམ་སྲས་བཀའ་བཅོ་ལྔ། འཇམ་ལུགས་རིགས་
ལྔའི་ཚེ་དབང་། རྟ་མགྲིན་སྐྱེར་སྒང་ལུགས་དང༌། གྲུབ་རྒྱལ་ལུགས་ཀྱི་རྟ་མགྲིན་
སེང་དབྱུག་ཅན། ཁྱུང་ཁྲ་ནག །རྡོར་སེམས་བླ་མེད་ལུགས་དང༌། རྣལ་འབྱོར་
རྒྱུད་ཀྱི་གཙོ་རྐྱང་། ཇོ་ལུགས་ཛམ་དཀར་ལྷ་ལྔ། ལྷ་མོ་ཐ་ཎ། སྨན་བླ་མཐོ་
བརྩེགས། རྟེན་འབྲེལ་སྙིང་པོ། གཙུག་ཏོར་འབར་བ། འཇིགས་བྱེད་ཞལ་ཕྱག་
ཡོངས་རྫོགས། འཇིགས་བྱེད་ཡུམ་བཅས་ཞལ་གཅིག་ཕྱག་གཉིས་པ། འཆི་མེད་
རྡོ་རྗེ་སྲོག་ཤིང་སོགས་སྤྱི་ཟུར་གྱི་རྗེས་གནང་མང་པོ། ཉིད་ཀྱི་བཀའ་རྩོམ་ཁ་ཤས་
ཀྱི་ལྗགས་ལུང་སོགས་རིམ་པར་གནང་། ཉི་མ་མདུང་གང་མའི་བྱིན་རླབས་
བཀའ་རྒྱ་མའང་སྤྲུལ་བའི་སྐུ་གཅིག་པར་ལྐོག་ཆོས་སུ་སྩལ། སྤྲུལ་བའི་སྐུ་རིན་པོ་
198



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆེའི་ཐུགས་བཞེད་ལྷུན་གྱིས་གྲུབ་པས་རྐྱེན་ངན་ལམ་དུ་ཤར་བ་ལྟ་བུར་སོང་།
བདུན་པའི་བཅུ་གསུམ་ལ་རྒྱུད་པའི་འདུ་ཁང་དུ་བསྙེན་རྫོགས་འགའ་ཞིག་་་་་་་་
བསྒྲུབས། མཛོད་དགེའི་སྟོད་མའི་དཔོན་ཚང་དུ་གདན་དྲངས་པར་འདོད་ཆོས་
ཅི་རིགས་སྩལ། བརྒྱད་པའི་ནང་རྒྱུད་པའི་ཚོགས་དབུར་ཕེབས་ཏེ། རབ་གནས་
ཀྱི་སྦྱོར་དངོས་གཉིས་ཀར་གཟིགས་རྟོག་ཞིབ་འཇུག་གནང་། ཁང་སར་ཉིན་པའི་
དགོན་དུ་གསང་འདུས་རྒྱུད་འགྲེལ་འཆད་པར་སོག་པ་མཁན་པོ་གཏོང་བ་གནང་
ཞིང་། རིམ་གྱིས་འགྲེལ་བ་བཞི་སྦྲགས་ཚུགས་དགོས་ཀྱི་གསུང་བཀོད་མཛད། ཨ་
ལགས་རྨོག་རུ་རྡོ་རྗེ་འཆང་ཞབས་བརྟན་དུ་ཕེབས་པ་ལ་གསུང་གླེང་མང་ཙམ་་་་་
མཛད། བདེ་མཆོག་རྩ་རྒྱུད་ལེའུ་ཐོག་མཐའ་གཉིས་དང༌། ཀློང་རྡོལ་བླ་མས་
མཛད་པའི་རིན་ཆེན་རྣམ་བཞི་འདོན་ཐབས་ཀྱི་ལུང་གསན། གཙོས་ཁྲི་ཆེན་
མཆོག་སྤྲུལ་རིན་པོ་ཆེ་དང་ཡབ་སྲས་ལྷན་ཅིག་རྨ་ཆུ་ཁའི་བཞུགས་སྒར་དུ་ཕེབས་་
ཏེ་ཟླ་གཅིག་ལྷག་ཙམ་བཞུགས། གདན་སར་བབས་འཕྲལ་གཙོས་ཁྲི་སྤྲུལ་རིན་པོ་
ཆེར་གསོལ་སྟོན་གང་རྒྱས་ཐོག་འབུལ་ཆེན་བསྟར། མི་སྣ་དྲག་བསྡུས་ཀྱིས་ཆིབས་
སྐྱེལ་དང་བཅས་གཙོས་དགོན་དུ་ཆིབས་བསྐྱོད་གནང༌། རྨོག་རུ་རྡོ་རྗེ་འཆང་སྐུ་
བསྙེལ་ཚུལ་བསྟན་པར་ཞབས་པད་བརྟན་དགོས་ཀྱི་གསུང་ནན་ཕུལ་བས་འཕྲལ་
དུ་དྭངས། མཚམས་ཀྱི་བཅད་རྒྱ་དམ་པོར་བཞུགས། །
ལྕགས་སྟག( སྤྱི་ལོ ༡༨༩༠) ལོ་གསར་དུས་ཚེས་གཏོར་དང༌། གསོལ་སྟོན་
སོགས་སྔར་རྒྱུན་ལྟར་མཛད། ལྷ་ཚེས་ཉིན་ཨོ་ཊི་ཡ་ནའི་རིག་འཛིན་ཆེན་པོའི་སྐུ་
རྒྱལ་ཁང་དུ་གདན་དྲངས། སྨོན་ལམ་གྱི་ཚོགས་དབུར་ཕེབས་ཏེ་གསུང་ཆོས་
སོགས་དཀྱུས་ལྟར་གནང་། འདི་དུས་ལུང་བཟང་ནང་སྤྲུལ་བའི་སྐུ་རིན་པོ་ཆེ་
འདི་གའི་ཚོགས་སུ་ཞུགས། སྤྲུལ་བའི་སྐུའི་ཐུགས་འདུན་བཞིན་དགའ་ལྡན་ལྷ་
བརྒྱ་མའི་ཁྲིད་སྨིན་རྒྱས་སྩལ། ཆས་པའི་དཔྱིས་འཇམ་དཔལ་དང༌། དཀོན་
199



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཆོག་བསྟན་འཛིན་བཅས་ཧོར་ཡུལ་ནས་སླེབས་པ་འདི་སྐབས་མཇལ་དུ་འོངས་
ཏེ་རྗེའི་སྲས་ཀྱི་ཐུ་བོ་རྒྱལ་ཚབ་ཐམས་ཅད་མཁྱེན་པ་དང་། མཁས་གྲུབ་སྨྲ་བའི་
ཉི་མ་གཉིས་ཀྱི་སྐུ་བརྙན་དང་། ཨོ་རྒྱན་གྱི་གསང་ཡུམ་གཉིས་ཀྱི་སྐུ་བཅས་ཕུལ།
སྨད་པ་རྣམས་ལ་གྲུབ་རྒྱལ་ཚེ་དབང་གནང་ཞིང་འོས་འགབ་ཀྱི་བདག་རྐྱེན་སྩལ།
ཏ་རི་ཀང་ཀ་ཤོག་ནས་ཀུའུ་ཤི་འཇམ་དཔལ་གྱི་ཞུ་ཡིག་རྟེན་བཅས་ཕུལ་བའི་ལན་
ཡང་གནང་། བེ་ཧར་ལྕོག་ཏུ་ཚོགས་བརྒྱ་གང་མང་འབུལ་དུ་བཅུག །གཉིས་པའི་
ཚེས་བཅུའི་ཉིན་མཁའ་འགྲོ་རྣམ་གཉིས་ཀྱི་སྐུ་རྒྱལ་ཁང་དུ་སྤྱན་དྲངས། རྗེའི་
སྲས་ཀྱི་ཐུ་བོ་རྣམ་གཉིས་ཀྱི་སྐུ་གཟུངས་འབུལ་དང་བཅས་པ་ལེགས་པར་གྲུབ་སྟེ་་
བཅུ་གཅིག་གི་ཉིན་བླ་མ་དགེ་བསྐོས་བཀའ་རམས་འཛིན་གྲྭ་སོགས་ཀྱི་སྤོས་སྣ་་་་་
དང་བཅས་ཆོས་གྲྭ་ཚོགས་པ་བརྒྱུད་དེ་འདུ་ཁང་ཆེན་མོར་གདན་དྲངས་པ་རྗེའི་་་
སྣང་བརྙན་གྱི་གཡས་གཡོན་དུ་བཞུགས་སུ་གསོལ། ལུང་བཟང་ནང་མཆོག་སྤྲུལ་
རིན་པོ་ཆེར་འཇིགས་བྱེད་དཔའ་བོ་གཅིག་པའི་དབང་སྟ་གོན་དང་བཅས་པ།
ཀུན་རིག་རྩ་བའི་དབང་། རྟ་མགྲིན་གསང་སྒྲུབ་ཀྱི་དབང་། མགོན་ཆོས་ལྷ་མོ་
རྣམས་ཀྱི་རྗེས་གནང་། འོད་དཔག་མེད་ལ་བརྟེན་པའི་འཕོ་ཁྲིད་སོགས་ཟབ་
གསང་ཆོས་ཀྱི་བདུད་རྩི་ཕངས་མེད་དུ་བསྟབས། ཤིས་ཚང་དཔོན་རྒན་ན་བའི་
སར་གདན་དྲངས་པ་ལྟར་བྱོན། ཀུན་རིག་གི་སློབ་དབང་སོགས་འདུན་པ་དང་
སྦྱར། གདན་སར་བྱོན་ནས་མཚན་ཉིད་གྲྭ་ཚང་གི་འཛིན་གྲྭ་ཡོངས་རྫོགས་ལ་
རྩོད་རྒྱུགས་ཞིབ་པར་བཞེས། འདི་དུས་མཚན་ལམ་དུ་དབྱངས་ཅན་དམར་མོའི་
སྐུ་ཐང་ཆུང་ངུ་ཞིག་རྨིས་པ་གྲྭ་ཚང་འདི་གར་རིགས་པ་ཧ་ཅང་རྒྱ་སྐྱེད་མི་ཐུབ་་་་
པའི་ལྟས་དང་། འཛིན་གྲྭ་ཁ་ཤས་ཚོགས་པའི་ནང་ནས་མི་བདུན་བརྒྱད་ཙམ་
གྱིས། དེ་ཚེ་འདིས་ནི་སངས་རྒྱས་བརྒྱ་མཐོང་ཞིང༌། །དེ་དག་བྱིན་གྱིས་བརླབས་
ཀྱང་འདི་ཡིས་རྟོགས། །ཞེས་པ་ནས། བ་སྤུའི་ཁུང་བུར་བྱང་ཆུབ་སེམས་རྣམས་
20O



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
དང༌། །ལྷན་ཅིག་རྫོགས་སངས་རྒྱས་སྐུ་བགྲང་འདས་དང༌། དེ་བཞིན་ལྷ་དང་ལྷ་
མིན་མི་དག་ཀྱང་། །སྐད་ཅིག་སྐད་ཅིག་ལ་ནི་སྟོན་པར་ནུས། །ཞེས་པའི་བར་
བཏོན་ཏེ་ཚོགས་གྲོལ་བའི་མཚན་རྨིས་བྱུང་བ་ས་ཐོབ་འགའ་ཞིག་འབྱུང་བའི་་་་་་
ལྟས་ཡིན་ནམ་ཞེས་གསུང་ཟུར་གྱིས་མཚོན་པ་དགོངས་གཞི་ཤིན་ཏུ་ཟབ་པར་་་་་
འཁུམས། བར་དགེའི་སྤྲུལ་སྐུ་སོགས་འགའ་ཞིག་ལ་རྫོང་ཆུང་ཚེ་དབང་སྩལ།
བཙན་ཁང་གསར་བའི་རྟེན་གཙོར་བཞུགས་རྒྱུའི་གྲུབ་དབང་གོང་མ་བསྟན་པའི་་
རྒྱལ་མཚན་གྱི་སྣང་བརྙན་གསར་བཞེངས་ལ་གཟུངས་གཞུག་རྟེན་སྣ་གྲངས་མང་་
བཅས་རྗེ་ཉིད་ནས་བསྒྲུབས་ཏེ་འབུལ་བ་གནང་། བཞི་བའི་ཚེས་གཅིག་ཉིན་སྐུ་
བརྙན་གྱི་སྐྱ་བཟོ་གྲུབ་པ་དང་། རྒྱལ་པོའི་ཕྱི་ནང་གསང་རྟེན་གང་དགོས་བཅས་
བཙན་ཁང་དུ་སྤྱན་དྲངས། གསེར་ཚོན་གྲུབ་འཕྲལ་ཉིན་གསུམ་གྱི་རིང་རྗེ་ཉིད་
དབུར་བཞུགས་པའི་ཆོག་གྲྭ་བ་བསྙེན་སོང་མང་པོས་རབ་གནས་དགེ་ལེགས་ཆར་
འབེབས་སྟོད་རྒྱུད་པའི་ཕྱག་བཞེས་ལྟར་ཞིབ་རྒྱས་མཛད་དེ་བྱིན་རླབས་ཀྱི་གཏེར་
ཆེན་པོར་བསྒྲུབས། བཅོ་ལྔའི་ཉིན་བསངས་མཆོད་གང་རྒྱས་ཐོག་རྗེ་ཉིད་འཁོར་
དང་བཅས་པས་རྒྱལ་པོ་གསར་བའི་བསྐང་འཕྲིན་གསུང་། ཨ་མཆོག་སྒར་ཆེན་
ནས་རྭ་རྒྱ་སྤྲུལ་པའི་སྐུ་མཇལ་དུ་བྱུང་བ་གང་ཅིའི་གསུང་གླེང་གིས་ཚིམ་པར་་་་་
མཛད། སེ་ར་སྤྲུལ་བའི་སྐུ་རིན་པོ་ཆེ་ཆེད་གཉེར་གྱིས་བཀའ་ཆོས་ཞུ་བར་ཕེབས་
པའི་ཐུགས་འདུན་བཞིན་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་སྟ་གོན་
དང་བཅས་པ། རྟ་མགྲིན་གསང་སྒྲུབ་ཀྱི་དབང༌། ཡང་གསང་གི་དབང་བཀའ་
སྡོད་སྲོག་གཏད་དང་བཅས་པ། རྒྱལ་ཆེན་སྐུ་ལྔ། དམ་ཅན་ནོར་སྒྲུབ་ཀྱི་རྗེས་
གནང་སོགས་ཟབ་གསང་ཆོས་ཀྱི་སྦྲང་ཆར་སྙོམས་པར་ཕབ། ཐ་ལ་སྤྲུལ་སྐུར་
ཕུར་བའི་དབང་སྩལ། ཆས་པའི་དཔྱིས་ནས་སྦྱིན་བདག་ཅིག་འདས་པའི་དོན་དུ་
གདན་དྲངས་པ་བཞིན་དེ་ཕྱོགས་སུ་ཕེབས་ཏེ། སྟག་འགག་ཡན་གྱི་དད་ལྡན་སོ་
201



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
༢༡
སོའི་རེ་འབྲས་དོན་ལྡན་དུ་མཛད། མཁར་ཆེན་སྲིབ་ཁོག་ནས་གདན་འདྲེན་གྱི་
སྙན་བསྐུལ་ནན་ཆེ་བ་བཞིན་ཆིབས་བསྐྱོད་དེ། སེར་སྐྱ་མང་པོར་འཇིགས་བྱེད་
དཔའ་བོ་གཅིག་པའི་དབང་དང༌། སྡེ་སོ་སོར་རྐྱེན་སེལ་གྱི་རིམ་གྲོ་མང་ཙམ་
གནང་། ཚུར་བྱོན་ལམ་ལུང་ནག་རི་ཁྲོད་ནས་ཇ་ཐབ་ཞུས་ཤིང་། ཤིང་སྐམ་
འབྲུག་ཕྱུག་གི་བུ་འདས་པའི་སར་གཤིན་པོའི་སྦྱངས་ཆོག་དང་འཕོ་བ་སོགས་་་་་་་
བཀའ་དྲིན་བསྐྱངས། སྦྲུམ་པའི་དགོན་གསར་དུ་ལུགས་གཉིས་ཀྱི་དགའ་སྟོན་
སྩལ། དབུས་གཙང་ནས་གདན་དྲངས་པའི་རྟེན་རྣམས་ལ་ཞིབ་མཇལ་དང་མེ་
ཏོག་འཐོར་བ་གནང་། སྐ་རགས་ཀྱི་ཡོན་བདག་རྙིང་བ་སོ་སོར་རེ་འདུན་ཆོས་ཀྱི་
བདུད་རྩིས་བསྐངས། རྒྱ་ཏེའུ་སྒར་དུ་གྲུབ་རྒྱལ་ཚེ་དབང་དང་། རྨེ་རུ་རྒྱ་མཆེད་
སོ་སོར་མོས་པ་དང་འཚམས་པའི་ཆོས་ཆར་ཕབ། མ་དགོན་གྱི་མཚམས་ཞུ་བ་
འབྱོར་བ་ལ་བདེ་མཆོག་སྒྲུབ་མཆོད་ཀྱི་སྐོར་ལ་བཀོད་ཁྱབ་ཁ་ཤས་སྩལ། བསྟན་
འགྲོའི་དཔུང་གཉེན་ཆ་གན་ཧོ་ཐོག་ཐུ་རིན་པོ་ཆེ་རང་དགོན་དུ་ཕེབས་པ་ལ་ཕྱག་
མཛོད་དང་དགོན་གྲོང་གི་མི་སྣ་ཁ་ཤས་བཅས་མཚམས་ཞུ་འབུལ་བར་མངགས།
ཨ་མཆོག་ཉི་མ་ལུང་དུ་གདན་དྲངས་པ་ལྟར་བྱོན། སྡེ་བ་སྤྱིའི་རིམ་གྲོ་དང་རོང་
འབྲོག་གི་མི་ཁྱིམ་སོ་སོར་མོས་པ་དང་བསྟུན་པའི་འདོད་ཆོས་སྩལ། ཨ་ལགས་
ནོར་བུ་རིན་པོ་ཆེའི་སྐུ་དབོན་གཉིས་ནས་རྩེ་གསུམ་རྒྱ་ནག་མ་སྤུས་ལེགས་ཆ་་་་་་
སོགས་དངོས་འབུལ་བསྟར་བར་གང་ཅིའི་གསུང་གླེང་འཕེལ། ཆིང་ཝང་གི་ཐུ་ས་
ལག་ཆི་འཇམ་ཁོ་ཚང་གིས་གདན་དྲངས་པ་བཞིན་བེ་སིར་ཆིབས་བསྐྱོད། ལ་ཁ་
ཏཱ་ལའི་ཧུ་ཐོག་ཐུ། གཙང་གད་སྐོར་སྤྲུལ་སྐུ། ཐུ་མེད་གསེར་ཁྲི། བླ་བྲང་བསོད་
གྲགས་ཚང་སོགས་བླ་སྤྲུལ་མང་པོ་དང༌། ཐག་ཉེ་རིང་ཅི་རིགས་ནས་འདུས་པའི་
དད་ལྡན་སེར་སྐྱ་བགྲང་ལས་འདས་པ་རིམ་བཞིན་བྱུང་བ་རྣམས་ལ་ཆོས་སྦྱིན།
བཀའ་བསྒོ། ཐུགས་བརྟག་བསྔོ་སྨོན། ཕྱག་དབང་སོགས་ཀྱིས་རེ་བ་བསྐངས།
202



ནུར་
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཙང་པཎྜི་ཏའི་སྤྲུལ་སྐུའི་དོན་ལ་དོགས་སེལ་གྱི་བརྟག་ལན་གནང་། སྐྱེ་བས་
ཐོབ་པའི་མཁྱེན་རབ་ཀྱི་དབང་ཕྱུག་གད་སྐོར་སྤྲུལ་བའི་སྐུ་འཁོར་བཅས་ལ་་་་་་་
མངོན་རྟོགས་རྒྱན་དང་ལམ་རིམ་བསྡུས་དོན་གྱི་ལྗགས་ལུང་གནང་། གདན་སར་
ཕེབས་ནས་དོན་གཉེར་ཅན་འགའ་ཞིག་ལ་དབེན་སའི་གཅོད་དབང་ནམ་མཁའ་
སྒོ་འབྱེད་སྩལ། མགོན་ཁང་གསར་སྐྲུན་བྱས་པ་འདི་དུས་གྲུབ་པར་བདུན་པའི་
ཚེས་བརྒྱད་ཀྱི་ཉིན་མགོན་ཁང་རྙིང་པའི་རྟེན་རྣམས་དེར་སྤྱན་དྲངས། རྗེ་ཉིད་
དྲུང་འཁོར་རྣམས་དང་བཅས་པས་ཆོས་སྲུང་རྣམས་ཀྱི་བསྐང་ཆོག་དང༌། ཚོགས་
འཁོར་སོགས་རྒྱས་པར་མཛད། བཅོ་ལྔའི་ཉིན་གསོ་སྦྱོང་གི་མགོན་དུ་བྱོན་ཞིང་
བསྒྲུབ་བྱ་མང་ཙམ་བསྙེན་རྫོགས་ལ་བཀོད། རྨ་ཆུ་ཁའི་གུར་སྒར་དུ་བཞུགས་
སྐབས་རྡོ་རྗེ་འཆང་རྨོག་རུ་རིན་པོ་ཆེ་དེ་ཉིད་གཉན་ཁྲོད་ལ་འབྱོན་བཞིན་པའི་་་་
མུར་མཛོད་དགེའི་བཞག་སྡོམ་མཁར་དཀར་པོའི་སྣ་ཞེས་པར་བསྙུན་ཟུག་ཅུང་་་་་
ཟད་ཀྱང་མེད་པར་བྱང་ཆུབ་སེམས་གཉིས་ཀྱི་རྣལ་འབྱོར་ཟབ་མོའི་ངང་ནས་་་་་་
དག་ཞིང་དུ་དགོངས་པའི་གནས་ཚུལ་འབྱོར་འཕྲལ་རྗེ་ཉིད་ཆེད་གཉེར་གྱིས་བྱོན་
ཏེ་གདུང་མདུན་དུ་ཉིན་གསུམ་གྱི་རིང་འཇིགས་མཛད་རྡོ་རྗེའི་རྣལ་འབྱོར་གྱི་་་་་
སྒོས་བླ་མ་དང་ཡི་དམ་དབྱེར་མེད་གཙོ་བོར་བཞུགས་པའི་དཀྱིལ་འཁོར་དུ་་་་་་
བདག་ཉིད་འཇུག་ཅིང་དབང་བླངས་པ་དང༌། མཆོག་ཁྲུས། སྨོན་ལམ་གང་རྒྱས་
བཅས་གསུངས། ཉིད་ནས་ལྗགས་བཀོད་སྩལ་ཏེ། སྐུ་དབོན་ཆོས་འཕེལ་དང༌།
མཆོད་དཔོན་དར་རྒྱས་གཉིས་ནས་གནས་ཡིག་གདགས་པ་དང་གདུང་ཆས་་་་་་་
ལེགས་པར་ཕུལ་ནས་སྐུ་གདུང་རིན་པོ་ཆེ་རང་དགོན་དུ་གདན་དྲངས། རྗེ་ཉིད་
ལ་འབུལ་བ་སྤམ་མཐོ་ཕུལ། གདུང་ཞུགས་འབུལ་དང་དགོངས་རྫོགས་ཀྱི་རིམ་པ་
ཇི་ལྟར་བསྒྲུབ་དགོས་ཀྱི་གསུང་བཀོད་སྩལ། དངུལ་དང༌། རྟ་ཆེན། གོས་ཕྲུག་
བཅས་ཀྱི་གདུང་འབུལ་བསྟར། དགུན་བཅད་རྒྱ་དམ་པོར་བཞུགས།
203



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལྕགས་ཡོས(སྤྱི་ལོ༡༨༩ ༡）ལོ་གསར་གྱི་དགའ་སྟོན་སོགས་དཀྱུས་ལྟར་་་་་
གནང་། ཆོ་འཕྲུལ་སྨོན་ལམ་སྐབས་ཚོགས་དབུར་ཕེབས་ཏེ་གསུང་ཆོས་ལ་ལམ་
ཡོངས་རྫོགས་ཀྱི་གནད་འདྲིལ་བའི་གསུང་བཤད་ངོ་མཚར་བ་གནང་། མཁར་
དགུའི་བདག་མོ་ཏཱ་ཞེ་སྒྲོལ་མ་ཞེས་ལུགས་གཉིས་ལྟ་བའི་བློ་མིག་ཡངས་པ་དེ་ཉིད་
མཆོག་རྩེའི་རྒྱལ་སར་ཡོད་ཚེ་བོན་དགོན་བསྒྱུར་བའི་གནོད་ལན་ལྟ་བུར། རྒྱལ་
ཁག་གཞན་གྱི་དམག་དྲངས་པ་སླེབས་ཏེ་རྐྱེན་ལམ་དུ་གྱུར་པའི་སར་གདན་་་་་་་
འདྲེན་ནན་ཆེ་བ་ལྟར་མཆུ་ཟླའི་ཉི་ཤུའི་ནང་སྒར་བཏེགས། ཚ་རུ་མའི་དཔོན་
ཚང་གི་གཞིས་སུ་ཕེབས་ཏེ། དུས་འདས་དེ་ཉིད་ཀྱི་ཆེད་ཀུན་རིག་སྒོས་སྦྱངས་
ཆོག་དང་། འཕོ་བ་བསྔོ་སྨོན་བཅས་རྒྱས་པར་གནང་། དངུལ་བྲ། གཅན་གཟན་
གྱི་པགས་རིགས། དངུལ་དེམ། དུང་ཆེན། ཆིབས་སྒ་སོགས་རྡོ་ཚད་ལྔའི་རིན་
ཐང་གི་ཁྱད་ནོར་དང་། རྟ་ནོར་ཉི་ཤུ་རྩ་ལྔ་སོགས་འབུལ་ཆེན་བཏེགས། མི་ངོ་
རྣམས་ལ་གྲུབ་རྒྱལ་ཚེ་དབང་སྩལ། ལམ་བར་གྱི་དགོན་གྲོང་དུ་མར་ཡང་ལུགས་
གཉིས་ཀྱི་དགའ་སྟོན་སྤེལ་ཏེ་གཉིས་པའི་ཚེས་ལ་གདན་སར་བབས། གཙོས་དང་
ཧོར་ཚང་ཕྱོགས་ནས་གདན་འདྲེན་གྱི་སྙན་བསྐུལ་ནན་ཆེ་བར་བརྟེན་གསུམ་པའི་
ཚེས་འགོར་སྒར་བཏེགས། ཟམ་ཚ་བརྒྱུད་ཤིས་ཚང་སྒར་གསར་དུ་དབོན་པོའི་
ཁང་བར་བཞུགས་ཞག་གནང་། གྲྭ་མང་ལ་ཕྱག་དབང་དང་འདོད་ཆོས་ཁ་ཤས་
སྩལ། རྫིས་ཚང་ཕྱོགས་ནས་ཆིབས་བསུ་དང་བཅས་སྒར་དུ་གདན་དྲངས་པར་
རིམ་གྲོ་དང་འདོད་བསྟན་གྱི་ཆོས་བཀའ་སྩལ། དད་ལྡན་མང་པོའི་འདུན་པ་
བཞིན་དམེ་ཀྱའི་ལ་བཙས་ལ་གཏེར་འབུལ་བ་དང་། བསངས་བསྔོ་བ་གནང་། །
གོ་ཆེན་དང་འབོ་ར་སོགས་སུ་ཕེབས་སྐབས། ཧོར་ཚང་དགོན་གསར་དང་།
གཙོས་དགོན་གྲོང་གི་ཆིབས་བསུ་བ་རྣམས་རིམ་བཞིན་སླེབས། རྡོ་དཀར་སྒར་
གྲོང་གི་སེར་སྐྱ་སོ་སོའི་འདུན་པ་བཞིན་གཞུང་དང་ཁྱིམ་གཞིས་སོ་སོར་འདོད་་་་
2(04



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆོས་སྩལ། འབྲོང་ལྕེའི་ཐང་དུ་དམེ་བོ་དཔོན་པོ་སོགས་མཛོད་དགེའི་སེར་སྐྱ་
དྲག་རིམ་རྣམས་སྔ་མོ་གཙོས་མཛོད་དགེའི་གྱོད་ཆེན་གྱི་རྩོད་གཞི་སླར་རྙིང་ལ་་་་་
བརྟེན་པའི་སྐྱོ་སྔོགས་ཀྱི་རྣམ་པའི་སེལ་ཅུང་ཟད་ཡོད་པ་བཤགས་པའི་ཆེད་དང་།
དད་འབུལ་ལྷན་ཅིག་ཏུ་དངུལ་སྲང་བརྒྱ་དང་ལྔ་བཅུ། རྟ་ཆེན་ལྔ་བཅས་ཕུལ་ཏེ་
འགྱོད་བཤགས་ཀྱི་ཞུ་ཚིག་ཕུལ་བར། དགྱེས་པའི་བཀའ་སྩལ་ཐོག་ལེགས་ཚོགས་
བདུད་རྩིའི་བཅུད་ཀྱི་རྟེན་གཞི་དམ་ཚིག་གསེར་སྦྱངས་ཡོལ་གོ་གཙང་སང་ངེ་་་་་
བར་མཛད། བཅོ་ལྔའི་ཉིན་གཙོས་བླ་གྲྭ་རྣམས་དང་། ཤར་གྱི་མགྲོན་གཉེར་ངོ་
གཡོག རྒྱུན་སྡོད་རྒྱ་མི་རྣམས་དང་བཅས་པས་ཆིབས་བསུ་དང་། གྲྭ་མང་གིས་
སེར་སྦྲེངས་བཅས་ཁྲི་ཆེན་བླ་བྲང་དུ་ཕེབས། དགེ་ལྡན་སྒྲུབ་བརྒྱུད་ཀྱི་བསྟན་
པའི་མངའ་བདག་ཆེན་པོ་རྗེ་སྐལ་ལྡན་རྒྱ་མཚོའི་ཡང་སྤྲུལ་རིན་པ་ཆེ་འདི་ཕྱོགས་་
སུ་བྱོན་པོ་རྗེ་ཉིད་མཇལ་བཞེད་ཀྱིས་བསྒུགས་ནས་བཞུགས་ཡོད་པ་དང་མཇལ་་་
འཛོམ་ཐོག་གང་ཅིའི་གསུང་གླེང་འཕེལ། མཆོག་སྤྲུལ་རིན་པོ་ཆེའི་ཐུགས་བཞེད་
ལྟར་ཁོང་དང་། ཁྲི་སྤྲུལ་རིན་པོ་ཆེ་རྣམ་པ་གཉིས་ཀྱིས་གཙོས་དྲུང་འཁོར་དྲག་
རིམ་བཅས་ལ་སྐྱབས་འགྲོའི་ཁྲིད་རྒྱས་བསྡུས་འཚམ་པ་དང་། བྱིན་རླབས་སྤུངས་
ཞུས་ཀྱི་ལུང་བཅས་སྩལ། ཤེལ་གྱི་ཉེར་སྤྱད་དུ་མས་གཙོས་དངོས་པོའི་འབུལ་བ་
བཏེགས། ཤར་གྱི་ཞབས་གྲས་ཐུན་མོང་ནས་ཞུས་ཏེ་སྐུ་ཕྱོགས་རིན་པོ་ཆེའི་
ཞབས་བརྟན་གསོལ་འདེབས་ལྗགས་རྩོམ་མཛད། ཤར་ཚང་དང་ནང་སོ་གསར་
རྙིང་པཅས་ནས་རྗེས་སོར་རེབ་ཀོང་ཕྱོགས་སུ་ཆིབས་བསྒྱུར་དགོས་ཚུལ་གྱི་ཞུན་་་
ནན་ཕུལ་བ་ལ་ཞལ་བཞེས་མཛད། ནང་སོ་དགེ་འདུན་དང་། ནང་སོ་ལས་
ཐོགས་པ་ངག་དབང་གཉིས་སྐུ་མདུན་དུ་མཇལ་ཚེ་གསུང་གླེང་དང་ཐུགས་་་་་་་
བརྟགས་སོགས་ཞེ་ཚིམ་པ་གནང༌། ཤར་སྤྲུལ་བའི་སྐུ་རིན་པོ་ཆེར་རྟ་ཆེན་གཅིག་
དང་། འཇམ་ཕྲུག་སོགས་ཀྱི་འབུལ་སྐྱེས་གཟབ། དོན་གཉེར་ཅན་འགའ་ཞིག་ལ་
205



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མདོ་སྡུད་པ་སོགས་ལྗགས་ལུང་ཁ་ཤས་སྩལ། དེ་ནས་བཏེགས་པ་དགོན་པའི་ཁྲི་
བ་སོགས་གྲྭ་ཚང་དང་། ཧོར་ཚང་ཆེ་ཆུང་གིས་ཆིབས་བསུ། གྲྭ་མང་གིས་སེར་
སྦྲེངས་བཅས་གཟིམས་ཆུང་དུ་ཕེབས། དཀོན་མཆོག་རྒྱ་ཕྱུག་གི་སེར་སྐྱའི་གཞུང་
ནས་གསོལ་བ་བཏབ་པ་བཞིན་གཙོས་ཁྲི་ཆེན་མཆོག་སྤྲུལ་རིན་པོ་ཆེ་དང་། ཞལ་
དཀར་སྤྲུལ་སྐུ། ཚོ་འདུ་སྤྲུལ་སྐུ་སོགས་སེར་སྐྱ་ལྔ་བརྒྱ་སྐོར་ལ་གྲུབ་པའི་འཁོར་
ལོས་སྒྱུར་བ་མི་ཏྲ་ཛོ་ཀའི་ཐུགས་བཅུད། རྒྱུད་སྡེ་བཞིའི་དཀྱིལ་འཁོར་གྱི་འཁོར་
ལོ་དུ་མའི་དབང་བཀའ་ཕྱོགས་གཅིག་ཏུ་བསྡོམས་པ་མི་ཏྲ་བརྒྱ་རྩར་གྲགས་པའི་་་
དབང་རྣམས་རྒྱུད་ལྡན་དམ་པའི་ཕྱག་བཞེས་དང་རྗེས་སུ་མཐུན་པར་གསུང་་་་་་
བཤད་ཕུན་སུམ་ཚོགས་པས་བརྒྱན་པ་ལེགས་པར་སྩལ། སྔ་འགྱུར་པསྟན་འཛིན་
ཡོངས་ཀྱི་གཙུག་རྒྱན་ཞབས་དཀར་མཆོག་སྤྲུལ་རིན་པོ་ཆེ་འདི་ཕྱོགས་སུ་བཞུགས་
པ། རྗེ་ཉིད་ཀྱི་རྣམ་པར་ཐར་བས་ཐུགས་ཕྲོགས་ཏེ་རྟ་ཕྲུག་སོགས་ཀྱི་དངོས་
འབུལ་དང་བཅས་མཇལ་འཛོམ་གནང་ཞིང་ཉིན་ཁ་ཤས་དབང་གྲལ་དུ་ཕེབས་པ་
དང་གང་ཅིའི་གསུང་གླེང་གནང་བས་དད་གུས་ཚད་མེད་འཕེལ། ཁོང་དང་སྐལ་
ལྡན་སྤྲུལ་སྐུ་སོགས་ལ་ཞབས་བརྟན་དུ་རྟ་མགྲིན་གཏོར་བཟློག་སྒྲུབ་བཅུག ཧོར་
ཚང་གསེར་ཁྲིའི་འཚམས་ཞུ་བ་དང་། ནོར་བུ་རིན་པོ་ཆེའི་དབོན་པོ། ཨ་ལགས་
གྱོ་ར་ཚང་སོགས་བླ་གྲྭ་མང་པོ་འཚམས་ཞུར་འབྱོར། ཧོར་ཚང་ཕྱོགས་འདི་བླ་
བྲང་དང་ཁད་ཉེ་བར་དགོན་ཆུང་ཆུང་འགའ་ཟུང་ཙམ་ལས་བཤད་སྒྲུབ་ཀྱི་རྐང་་་
ཚུགས་པ་ཞིག་མེད་གཤིས་སྒར་གསར་དུ་མཚན་ཉིད་ཀྱི་སྲོལ་བཟང་འཛུགས་བའི་
ཐུགས་བཞེད་སྔར་ནས་ཡོད་པ་ལྟར་བཞི་བའི་བཅུ་གཅིག་ཉིན་འདུ་ཁང་དུ་སྣ་་་་་
ལྔའི་མཆོད་པ་བརྒྱ་ཚར་དུ་མ་བཤམས་འཕྲལ་སྐྱབས་མཆོག་རང་ཉིད་ནས་ཆོས་་་
འཁོར་གྱི་བརྩི་བཞག་གནང་སྟེ་དམ་བཅའ་ཚུགས་པར་ཐོག་མར་ཁྲི་ཟུར་སྒོ་མང་་་
དགེ་བཤེས་བློ་བཟང་དར་རྒྱས་པ་བཞེངས་ཏེ་ཆོས་འཁོར་ལས་བརྩམས་པའི་བགྲོ་
206



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གླེང་གནང་ནས་དམ་བཅའ་གྲོལ། དེ་ཉིན་བྱ་རྒྱུད་ཐུབ་པ་དམ་ཚིག་གསུམ་
བཀོད། འཇམ་དབྱངས་དཀར་པོ་འགྲོ་བ་སྨིན་བྱེད། ཁྲོ་རྒྱལ་མི་གཡོ་བ་གསུམ་གྱི་
དབང་དང་འཛོམ་པ་ལ་རྗེ་ཉིད་དགྱེས་ཚོར་ཆེ་བ་མཛད་དེ། དེ་རིང་མདོ་སྔགས་
ཀྱི་བསྟན་པའི་བདག་པོ་སངས་རྒྱས་བཅོམ་ལྡན་འདས་དང༌། རྒྱལ་ཀུན་མཁྱེན་
པའི་རང་གཟུགས་རྗེ་བཙུན་འཇམ་པའི་དབྱངས་དང༌། ཆོས་རབ་ཏུ་རྣམ་འབྱེད་
ཀྱི་ཤེས་རབ་སྩོལ་བའི་ལྷ་མཆོག་མི་གཡོ་བ་གསུམ་དང་འཛོམ་པ་འདི་རྟེན་འབྲེལ་་
མ་བསྒྲིགས་བཞིན་དུ་རང་འགྲིག་ལ་སོང་བ་ཡིན་ཚུལ། གཞུང་དོན་ལ་ལུང་དང་
རིགས་པའི་བརྡར་ཤ་ཆོད་པ་ཞིག་མེད་ན་བཤད་སྒྲུབ་གང་ཡང་གཟུགས་བརྙན་་་་་
ཙམ་ལས་རྣལ་མ་ཞིག་དཀའ་བས་ཐོས་བསམ་སྒོམ་པ་གཤིས་ཕྱིན་པ་ཞིག་ཡོང་བ་
ལ་མཚན་ཉིད་ཀྱི་རྩོད་པ་འདི་མེད་དུ་མི་རུང་ཚུལ་སོགས་ལས་བརྩམས་པའི་་་་་་
གསུང་བཤད་འབྱམས་ཀླས་པ་སྩལ། དགོང་མོ་སྐུ་རིམ་གྱི་དབུར་རྗེ་ཉིད་བྱོན་ཏེ་
ཚོགས་ཆེན་དབུ་མཛད་ཟུར་བ་ཞིག་ལ་དབུ་བསྐུལ་བཅུག་ནས། སྐྱབས་འགྲོ་དང་
དགའ་ལྡན་ལྷ་བརྒྱ་མ་དབྱངས་བཅས་ནས་བསྟན་འབར་མའི་བར་གྱི་འདོན་ཆའི་
སྐོར་དང་། ཐལ་སྐད་བཏང་སྟེ་དམ་བཅའ་འཛུགས་པ་མཁས་མང་བློ་གསལ་
གླིང་གི་ཕྱག་བཞེས་ཇི་ལྟ་བ་བཞིན་གནང་། ཕྱི་ཉིན་ནས་དགེ་བཤེས་རྣམས་ལ་གྲྭ་
མང་གིས་དཔེ་ཁྲིད་དང་། སྐུ་རིམ་གྱི་འདོན་རྟ་འཛིན་སྐྱོར་སོགས་བརྩོན་པ་ལྷུར་
བླངས། གྲྭ་བ་དྲུག་ཅུ་ལྷག་ལ་འཛིན་གྲྭ་གསུམ་དུ་ཕྱེ་སྟེ་བསྡུས་གྲྭ་ཆེ་ཆུང་སོགས་
ཀྱི་རྩོད་པ་ཚུགས། ཞལ་དཀར་ཚང་དང༌། དབུ་རྩེ་སྤྲུལ་སྐུ་སོགས་འགའ་ཞིག་
གིས་བསྐུལ་ཏེ་འཇམ་དབྱངས་ཨ་ར་པ་ཙ་ན་དཀར་པོའི་བླ་མའི་རྣལ་འབྱོར་་་་་་
ལྗགས་རྩོམ་མཛད། གྲྭ་རྟ་གསུམ་རྐུན་མས་ཁྱེར་ཚེ་ཁོ་རང་རྣམས་ལའང་ལྟས་
ངན་པ་སྣ་ཚོགས་བྱུང་ཞིང༌། མ་འགྱངས་པར་སེར་སྐྱ་རྣམས་ནས་རྐུན་མ་བཟུང་
སྟེ། གསོད་ལ་ཁད་པའི་ཚེ་རྗེ་ཉིད་ནས་ངོ་ཆེན་མཛད་དེ། སྲོག་གི་ཆད་པ་ཕར་
207



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞོག རྐང་ལག་སོགས་ལའང་སྐྱོན་བྱས་མི་ཆོག་ཚུལ་གྱི་གསུང་ནན་སྩལ་བ་བཞིན་
ཁ་མཆུ་འདུམ་པར་གྱུར། དུས་འབྲེལ་གསོ་སྦྱོང་གི་མགོན་དུ་ཕེབས་ཤིང་། འགའ་
ཞིག་བསྙེན་རྫོགས་སུ་བསྒྲུབས། རོང་བར་དཔོན་པོ་དང་། ལྕང་ལུང་སྐུ་རྟེན་
སོགས་ནད་ཚབས་ཆེན་པོས་ཐེབས་ནས་འཆི་བ་ལ་ཐུག་པ་འདི་གར་སྐྱབས་་་་་་་
འཚོལ་དུ་འོངས་པའི་རིམ་གྲོར་དྲུག་ཅུ་བ་སོགས་གསུངས་ཤིང་། བཀའ་བསྒོ་
དང་། ཞལ་མཆིལ་འདེབས་པ་གནང་བས་རིམ་བཞིན་སངས་དྭངས་སུ་གྱུར། རྡོ་
བིས་དང༌། ཟམ་ཚའི་ཕྱོགས་ཀྱི་སྨྱོན་པ་འགའ་ཞིག་ལའང་བཀའ་བསྒོ་མཛད་
པས་འཕྲལ་དུ་དྭངས། ནོར་བུའི་དབོན་པོ་སོགས་ལ་རྟ་མགྲིན་གསང་སྒྲུབ་ཀྱི་
རྗེས་གནང་སྩལ། ཧོར་ཚང་ཤིང་སྒོ་ཕྱོགས་སུ་ཆིབས་བསྒྱུར་ཏེ། སྡེ་སོ་སོར་དམ་
པའི་ཆོས་ཀྱི་དགའ་སྟོན་སྩལ། རྒྱ་མི་ཞིག་གིས་དངོས་འབུལ་དང་བཅས་སྡོད་
གཟིངས་འདེད་མཁན་མང་པོ་ཆུས་འཁྱེར་ས་ཞིག་ཡོད་པ་དེར་ཕྱག་ནས་འཐོར་་་་
དགོས་ཚུལ་ནན་ཞུས་བྱས་པས། སྤྱན་དམིགས་ཅུང་ཟད་ཙམ་མཛད་རྗེས་ཁོ་ལ་
ཕྱག་ནས་གནང་བ་དེ་ཕྱོགས་སུ་འཐོར་ཕྱིན་ཆད་དེ་འདྲའི་སྐྱོན་མ་བྱུང་ཟེར། རྒྱ་
ནག་གི་ཡུལ་གྲོང་མང་པོ་མཐོང་ས་ཞིག་ཏུ་གང་སེར་མ་གསུངས་ནས་མེ་ཏོག་་་་་་
འཐོར་གནང་མཛད་པའང་དེ་ཕྱོགས་སུ་འཕྲལ་ཡུན་གྱི་ལེགས་ཚོགས་སྤེལ་བར་་་་་་
དགོངས་པ་གོར་མ་ཆག ཆུ་སྔོན་སྡེ་བས་ཤིང་མང་བཅད་པ་སོགས་གཞི་བདག་
དང་འཁོན་འགྲས་ཆེ་ཚུལ་ཞུས་པར་བསངས་བཏང་སྟེ་བཀའ་བསྒོད་དམ་བསྒྲག་་
མཛད། སླར་དགོན་གསར་དུ་ཕེབས་ནས་སློབ་གཉེར་བ་རྣམས་ཀྱིས་བྱེད་པ་ལ་
གཟིགས་རྟོག་གནང་ཞིང་། དགྱེས་ཉམས་ཆེན་པོས་ལྗགས་བཀོད་མང་ཞིག་
མཛད། མགོན་ཁང་གི་ལོ་གཏོར་གྲས་སུ་སྨན་ཆད་གནས་ཆུང་གི་གཏོར་མ་
རེའང་བཟོས་ནས་གཏོར་འབུལ་ཆག་མེད་བྱེད་རྒྱུའི་ལྗགས་བཀོད་དང༌། རྒྱུན་གྱི་
གསོལ་ཁ་བ་ཞིག་ཀྱང་བསྐོ་བ་གནང་། ཉེར་བདུན་ལ་ཆིབས་བཏེགས་པར་སེར་
208



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྦེངས་དང་། དར་འབོད་སོགས་ཀྱི་རྟེན་འབྲེལ་བསྒྲིགས་ཤིང་། སེར་སྐྱ་མང་པོས་
ཆིབས་སྐྱེལ་ཞུས། སྔར་སྟག་མགོའི་དཔོན་ཚང་བརླག་དུས་བྱིས་པ་ཆུང་ངུ་ཞིག་
ལུས་ཡོད་པ་དེའི་གཞིས་དང་། གནམ་ལའི་དཔོན་ཚང་སོགས་སུ་ཁྱིམ་ཞུས་ལ་
ཕེབས། ཆིབས་བསུ་སེར་སྦྲེངས་དང་བཅས་གནམ་ལའི་སྒར་གསར་གཞུང་དང་། །
ཨ་ཁྱུང་ནང་ཆེན་དུ་འདོད་བསྟུན་གྱི་ཆོས་སྦྱིན་སྩལ། བསུ་བ་སེར་སྦྲེངས་དང་
བཅས་གཏེར་ལུང་དུ་བྱོན། སྤྲུལ་སྐུ་གོང་མ་ཞལ་མ་འཚོ་བའི་ཡང་སྲིད་ཀྱི་དོན་ལ་
ཐུགས་བརྟག་དང་ལྗགས་བཀོད་གནང་། གཞུང་གི་མགོན་ཁང་གསར་བཞེངས་
ཀྱི་ཐེབས་སྦྱོར་འཇགས་མཛད། འགའ་ཞིག་བསྙེན་རྫོགས་སུ་བསྒྲུབས། རོང་བར་
སྒར་གྲོང་ནས་ཆིབས་བསུ་སེར་སྦྲེངས་དང་བཅས་ཨ་ཁྱུང་སྒོམ་གྲྭར་གདན་དྲངས།
སྒར་གྲོང་དང་དཔོན་ཚང་ལ་རིམ་གྲོ་སོགས་འདུན་པ་དང་སྦྱར། གསོ་སྦྱོང་གི་
མགོན་དུ་ཕེབས་ཤིང་བསྒྲུབ་བྱ་བཅུ་ལྷག་བསྙེན་རྫོགས་སུ་བསྒྲུབས། ལམ་བར་གྱི་
སྒར་བ་དང་སྡེ་སོ་སོས་རྟ་བསུ་ཐབས་བསུ་སོགས་ཀྱིས་བསྙེན་བཀུར་བར་ལུགས་་་
གཉིས་ཀྱི་དགའ་སྟོན་སྩལ་ཏེ་ཁ་ཀྱའི་སྒར་དུ་ཕེབས། རྗེ་ཉིད་ཀྱི་གཟིམས་ཁང་དུ་
བཞུགས། འདི་གའི་གྲྭ་བ་རྣམས་བསེ་ཚང་དང་། འགྱང་རོའི་ཆགས་སྡང་གིས་
ཕྱོགས་གཉིས་སུ་གྱེས་པ་ལས་འཁྲུག་ལོང་ཡུན་རིང་བྱུང་བ་འདི་དུས་སྒར་གསར་་་་
རྙིང་དུ་འབྱེད་པ་ལ་ཉེ་བའི་སྐབས་ཡིན་སྟབས། འགྱང་རོའི་ཤོག་པའི་སེར་སྐྱའི་
གཞུང་ནས་མགོན་པོའི་སྦྱིན་སྲེག་ཞུས་ཏེ་དངུལ་རྡོ་ཚད་སོགས་ཀྱི་དངོས་འབུལ་་་་
བཏེགས། བསེའི་ཤོག་པའི་སེར་སྐྱ་རྣམས་ནས་ཀྱང་འདོད་ཆོས་ཞུས་ཏེ་འབུལ་
སྟོན་གཟབ། འདི་ཕྱོགས་ཀྱི་དགོན་སྒྲུབ་སྡེ་ཐམས་ཅད་ལ་མང་ཇ་ཉིན་འཁྱོངས་
ཐོག་གང་འོས་ཀྱི་འགྱེད་ཐེབས་གནང་བ་ཡིན་གཤིས། འདིར་ཡང་ཤོག་པ་གཉིས་
ཀར་མང་འགྱེད་བསྟབས། ཁ་ཀྱའི་སྡེ་སོ་སོར་ཇི་ལྟར་འཚམས་པའི་ཆོས་སྦྱིན་
སྩལ་ཏེ་སླར་གཙོས་དགོན་དུ་ཕེབས། དེར་ཞག་ཤས་བཞུགས་རིང་ཁྲི་ཆེན་མཆོག་
209



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྤྲུལ་རིན་པོ་ཆེར་འཇིགས་བྱེད་དམར་པོ་མདའ་འགེངས་ཀྱི་དུག་དབང་ཆིག་་་་་་
བརྒྱུད་དུ་གནང་། ལས་སྣེ་རྣམས་ཀྱིས་བསྐུལ་ཏེ་གྲྭ་མང་ལ་གསང་འདུས་
འཕགས་ལུགས་ཀྱི་དབང་སྟ་གོན་དང་བཅས་པ་སྩལ་ཞིང་རིམ་གྲོར་དྲུག་ཅུ་བ་་་་་
གསུངས། སྒར་གྲོང་སོ་སོ་ནས་དངོས་པོའི་འབུལ་བ་བསྟར། དུས་འབྲེལ་གསོ་
སྦྱོང་གི་མགོན་དུ་བྱོན་ཞིང་། གྲྭ་བ་བཅུ་ལྷག་ཙམ་བསྙེན་རྫོགས་སུ་བསྒྲུབས། སྤྲོ་
སྟོན་ཐོག་དངུལ་སྲང་བརྒྱ་དང་། དངུལ་གྱི་སྤོས་ཕོར་ཆ། རྟ་ནོར་བཅུ་གསུམ་
སོགས་ཀྱི་འབུལ་ཆེན་བཏེགས། དགོན་པར་མང་ཇ་ཉིན་འཁྱོངས་དང་། རྟ་ནོར་
སུམ་ཅུ་སྐོར་འགྱེད་ཐེབས་སུ་གནང་། ལན་ཇུའི་ཙུང་འདུ་ཀ་ཆུར་སླེབས་པའི་
མདུན་དུ་གཉེར་བ་འཚམས་ཞུ་འབུལ་དུ་འགྲོ་སྐབས་ཐུགས་སྨོན་སྐྱབས་འཇུག་་་་
གནང་བས་ལས་དོན་ཆེ་ཕྲ་རྣམས་གེགས་མེད་དུ་གྲུབ། གཙོས་ཤོག་པ་བཞི་སོ་
སོའི་སར་ཆིབས་བསྐྱོད་དེ་འབྲེལ་ཚད་དོན་ལྡན་དུ་མཛད། ཙ་ཡུ་ཕྱོགས་སུ་
གདན་དྲངས་པ་བཞིན། ཙ་ཡུ་ཨ་ལགས་ཀྱི་ནང་དུ་ཞག་བཞུགས་དང༌། དད་
ལྡན་རྣམས་ཀྱི་རེ་བ་བསྐངས། ཙ་ཡུའི་ཤོག་པ་སོ་སོར་གང་འཚམས་ཀྱི་ཆོས་སྦྱིན་
སྤེལ་ཏེ་གཙོས་བརྒྱུད། དམེ་བོ་དཔོན་པོ་སོགས་མཛོད་དགེ་ཤོག་ལྔས་ཆིབས་བསུ་
ཞུས་ཏེ་ཤིས་སྨྱུག་ཐང་དུ་བཞུགས་སྒར་བཏབ་པའི་སྟེང་དུ་བྱོན། ཧོར་ཚང་གི་
འཚམས་ཞུ་བ་འབྱོར། འདུ་ཁང་དང་གཟིམས་ཁང་སོགས་བཞེངས་ཐེབས་སུ་
དངུལ་དོང་ཙེ་རྟ་ནོར་སོགས་རྡོ་ཚད་བཅུ་གཅིག་ལྷག་ཙམ་རི་བའི་གནང་ཆ་སྩལ།
དམེ་བོ་དཔོན་ཚང་གི་རོང་གཞིས་སོགས་མི་ཁྱིམ་དུ་མར་ཕེབས་བཞུད་གནང་།
རྐང་ཚ་སོགས་སུ་འདོད་ཆོས་སྩལ་ནས་ཆིབས་བསུ་སེར་སྦྲེངས་དང་བཅས་སྒར་་་་
གསར་དགའ་ལྡན་རབ་རྒྱས་གླིང་གི་དབོན་ཚང་ནང་ཆེན་དུ་ཕེབས། གྲྭ་མང་ལ་
རྟ་མགྲིན་གསང་སྒྲུབ་ཀྱི་དབང་སྩལ། རྟེན་སྐལ་དུ་དབུ་ཞྭ་ཞིག་གནང་། མང་ཇ་
ཉིན་འཁྱོངས་དང་འགྱེད་ཐེབས་གནང༌། ཞག་ཆུ་སྡེ་བས་གདན་དྲངས་པ་ལྟར་
210



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱོན་ཏེ་རིམ་གྲོ་འགའ་ཞིག་གནང་། བསངས་ཆེན་བཏང་སྟེ་གཉན་ཆེན་ཕོ་བ་
རོག་པོར་མཐའ་དབུས་བསྟན་འགྲོའི་བདེ་སྐྱིད་ཀྱི་ཆེད་དུ་འཕྲིན་བཅོལ་ནན་ཏན་
མཛད། དབོན་ཆུང་ཆོས་འཕེལ་གཉན་ཆེན་གྱི་རི་རྩེར་བསངས་གཏོང་བ་དང་།
མཚོ་རྣ་བ་ཅན་ལ་གཏེར་འབུལ་བའི་ཆེད་དུ་ཕྱིན། ཀིརྟིའི་རླུང་རྟའི་སྒང་ཞེས་
པའི་རི་རྩེར་མགྲོན་གཉེར་ལ་རླུང་རྟ་འཛུགས་སུ་བཅུག གཉན་ཆེན་གྱི་སྤྱི་
བསྟབས་གསར་རྩོམ་གྱི་དབུ་བཙུགས། ཁྱིམ་ཞུས་འགའ་ཞིག་ཏུ་བྱོན། སླར་སྒར་
གསར་དུ་མཆོད་རྟེན་གསར་བསྐྲུན་གྲུབ་པར་རབ་གནས་རྟ་ཐོག་མ་དང༌། སྨོན་
ལམ་ལྗགས་རྩོམ་མཛད། བདེ་མཆོག་བདག་འཇུག་གི་དབྱངས་རྟ་སོགས་ལ་
གཟིགས་རྟོག་མཛད་པ་དགོས་པ་ཆེ་བར་མངོན། མང་ཇ་ཉིན་འཁྱོངས་དང་
འགྱེད་ཐེབས་སུ་སྩལ། གུར་དཀར་ཐང་དུ་བཞུགས་སྒར་སྤོས་པར་བླ་བྲང་ཕྱག་
མཛོད་ལས་ཐོགས་པ་གླིང་སྤྲུལ་བའི་སྐུ་ནས་མི་སྣ་ཆེད་མངགས་ཐོག་ཚེ་ལྷ་རྣམ་་་་
གསུམ་གྱི་ལི་སྐུ་རྒྱ་ནག་མ་ཆེ་ལེགས་ཕུལ་བ་ལ་འབྱོར་ལན་གནང་སྐྱེས་བཅས་སྩལ།
དམེ་བོའི་ཤོག་པར་ལ་བཙས་དང་བསངས་སོགས་རིམ་གྲོ་འགའ་ཞིག་གསུངས་་་་
ཤིང་། ཉ་ཐོ་དང་འབྲུག་གོ་སོགས་ཤོག་གཞན་གྱི་དཔོན་འབངས་རྣམས་ནས་
ཁྱིམ་ཞུས་དང་སྡེ་སྤྱིར་ཆོས་ཀྱི་དགའ་སྟོན་སྩལ། ཆིབས་བསུ་སེར་སྦྲེངས་དང་
བཅས་མཛོད་དགེའི་སྒར་རྙིང་དུ་གདན་དྲངས་པར་བྱོན། དེ་གའི་གྲྭ་མང་ལ་
འཇིགས་བྱེད་དཔའ་བོ་གཅིག་པའི་དབང་སྟ་གོན་དང་བཅས་པ་སྩལ། གྲོང་སྡེ་
སོ་སོའི་གཞུང་དང་ཁྱིམ་ཞུས་འགར་ཕེབས་ཤིང་། གྲྭ་རྐྱང་འགའ་ཞིག་གི་ཤག་
ཏུའང་ཞབས་པད་བཀོད། བསྒྲུབ་བྱ་མང་ཙམ་བསྙེན་རྫོགས་ལ་བཀོད། དོན་
གཉེར་ཅན་མང་པོར་དགའ་ལྡན་ལྷ་བརྒྱ་མའི་ཁྲིད་སོགས་ཆོས་བཀའ་འགའ་ཞིག་
སྩལ། གྲྭ་ཚང་ལ་མང་འགྱེད་གྱ་ནོམ་པ་བསྟར། ཆིབས་བསུ་སེར་སྦྲེངས་དང་
བཅས་རུ་སྟོད་མའི་ཕོ་རོག་སྒར་དུ་བྱོན། གྲྭ་མང་ལ་གྲུབ་རྒྱལ་ཚེ་དབང་དང་ལུང་
211



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཁ་ཤས་སྩལ། ཚོགས་པར་མང་འགྱེད་གཟབ། རུ་སྟོད་མའི་སྡེ་སོ་སོར་ཆོས་སྦྱིན་
སྤེལ་ཏེ། རེབ་ཚའི་དགོན་ཁག་རྣམས་ནས་གདན་དྲངས་པ་ལྟར་བེའུ་རྫི་སྡེ་བ་
བརྒྱུད་སྟོད་མའི་སྒར་དུ་བྱོན། གྲྭ་ཚང་ལ་ཚེ་དབང་དང༌། ལོ་གྱོན་མ་དང་། སེང་
གདོང་མའི་རྗེས་གནང་ལུང་ཁ་ཤས་བཅས་སྩལ། ཁང་ཐོག་དགོན་པར་ཕེབས་ཏེ་
གྲྭ་མང་ལ་བླ་མ་མཆོད་པའི་ཁྲིད་སྩལ། ཤོ་བ་དགོན་དུ་རྟ་མགྲིན་རང་བྱོན་མཇལ་
ཞིང་ཚོགས་འཁོར་གསུངས། གྲྭ་ཚང་ལ་རྟ་མགྲིན་དང་ལྷ་མོའི་རྗེས་གནང་སྩལ་
ཞིང་རིམ་གྲོར་དྲུག་ཅུ་བ་གསུངས། ཤོ་བ་དགོན་ཁག་གསུམ་སོ་སོ་ནས་བཅོས་མ་
མིན་པའི་དད་གུས་ཀྱི་ཀུན་ནས་བསླངས་ཏེ་ཆིབས་བསུ་སེར་སྦྲེངས་འབུལ་ནོར་་་
བཅས་བསྟར། དགོན་པ་སོ་སོར་རྟེན་སྐལ་དང་མང་ཇ་ཉིན་འཁྱོངས་འགྱེད་
ཐེབས་བཅས་སྩལ། ལིན་ཧྭ་ཟན་དང་ཉེ་བར་ལོ་ཏོག་ལ་གནོད་པའི་མུག་མཚོ་
ཞིག་བྱུང་བར་སྔ་དུས་བོད་ཀྱི་བླ་སྔགས་རྒྱའི་ཧྭ་ཤང་མཐུ་ནུས་ཆེ་བའི་གྲགས་སྐད་
ཅན་སུས་ཀྱང་ཕན་མ་ཐོགས་པ་ཞིག་ཡོད་པ་དེར་ཐབས་བཅོས་གནང་དགོས་་་་་
ཚུལ་རྒྱ་དཔོན་ཞིག་གིས་གཙོས་རྒྱ་བོད་ཀྱི་མི་དྲག་དུ་མས་ཨུ་ཚུགས་མཐར་སྐྱེལ་་་་
གྱིས་ཞུ་བ་ཕུལ་བར། སྐྱབས་རྗེ་གོང་མ་གྲུབ་དབང་བསྟན་པ་རབ་རྒྱས་ཀྱི་སྐུ་ཐང་
པཎ་ཞྭ་སྣེ་རིང་ཅན་གསར་བཞེངས་ཀྱི་གཤམ་དུ་བཀའ་ཤོག་ལྗགས་རྩོམ་བཅས་་་
མཚོ་ཁར་བཙུགས་པ་ནས་བཟུང་། ཡུལ་ཕྱོགས་སྤྱིའི་ལོ་ཏོག་གི་ཉེར་འཚེ་མིང་
ཡང་མེད་པར་སོང་། བཅོ་ལྔའི་ཉིན་སླར་བཏེགས། ཤོ་བའི་འབྲུག་མཚོའི་ཁར་
དཀར་གཏོར་དང་བསངས་བསྔོས། ཆག་ཁ་ཀྱ་སོགས་ལམ་བར་གྱི་གྲོང་སྡེ་རྣམས་
སུ་ཆོས་སྦྱིན་སྩལ་ནས་ཨ་འཁོར་བྲག་དཀར་རི་ཁྲོད་དུ་ཕེབས། རི་ཁྲོད་པ་རྣམས་
ལ་སྐྱབས་འགྲོའི་ཁྲིད་སྩལ་ཞིང་གནས་ནང་དུ་ཚོགས་འཁོར་མཛད། ལྕང་ལུང་སྡེ་
བ་དང་། སྐུ་རྟེན་གྱི་ཁྱིམ་གཞིས་སུ་ཕེབས། སྐུ་རྟེན་ནས་རྒྱ་ནག་གོང་མའི་ཕོ་བྲང་
གི་རྟེན་ཁྲོད་ནས་བྱུང་བའི་སྒྲོལ་སྐུ་བྱིན་ཅན། དངུལ་རྡོ་ཚད། གོས་ཆེན་ཡུག་ཁ་
212



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཤས་སོགས་ཀྱི་དངོས་འབུལ་བཏེགས། ས་དམར། ཕུ་མདོ་ཀྱི་ལིང་སོགས་བརྒྱུད་
རྔོག་ཕྱོགས་སུ་བཏེགས། སུམ་པའི་ཨ་ལགས་ཀྱི་རི་ཁྲོད་དུ་ཞག་བཞུགས་གནང་།
ཤིང་ར། ཚ་མདོའི་སྒར་གྲོང་རྣམས་དང༌། རྔོག་གི་སྡེ་སོ་སོར་ཆོས་སྦྱིན་སྩལ་ནས་
རྔོག་མདོར་བཞུགས་ཞག་མཛད།རྒྱལ་མོ་སྒར་བའི་ནང་ཆེན་དུ་རིམ་གྲོ་གསུངས།
སྒར་བའི་གྲྭ་མང་ནས་ཀུན་རིག་གི་སྐྱོར་རྟའི་རྒྱུགས་ཕུལ། རི་ཁྲོད་པ་ཞིག་ལ་
དགའ་ལྡན་ལྷ་བརྒྱ་མའི་ཁྲིད་གནང་། ལོ་བ་རེབ་ཚ་སོགས་དང་ཆུ་རྒྱུད་ཚོ་བ་
བརྒྱད་ནས་ཆིབས་བསུ་ཞུས་ཏེ་སྡེ་སོ་སོར་ཆོས་སྦྱིན་སྩལ། གདོང་ཞུར་ཐང་དུ་
བསྙེན་རྫོགས་འགའ་ཞིག་བསྒྲུབས། ལ་བཙས་བསྟོད་པ་དང་གཏེར་འབུལ་བ་
སོགས་འདོད་མོས་ལྟར་གནང་། དད་ལྡན་རྣམས་ནས་དངོས་པོའི་འབུལ་བའང་
རྒྱ་ཆེར་གཟབ། ནམ་འཕེན་དང་དམེ་ཤུལ་གྱི་གྱོད་དོན་དུ་སྐུ་ཚབ་མངགས་ནས་
འདོགས་ཆིངས་བཀའ་དྲིན་བསྐྱངས། དབལ་མང་སྤྲུལ་བའི་སྐུ་ནས་འཚམས་ཞུ་
བ་མངགས་པར་ལན་ཡང་བསྐུར་གནང་མཛད། དམེ་ཤུལ་སྡེ་བ་དང༌། དམེ་ཀྱའི་
ཇ་ཐབ་སོགས་སུ་ཆོས་ཀྱི་དགའ་སྟོན་གནང༌། མཛོད་ཚང་སྡེ་བས་ཆིབས་བསུ་
དང་བཅས་ཟམ་ཚར་ཕེབས་ཏེ། རི་མོ་ཆེའི་སྤྱི་ལ་རིམ་གྲོ་དང་། མཚོ་ནང་དུ་
གཏེར་འབུལ་བ་གནང་། མཛོད་ཚང་གི་སེར་སྐྱ་རྣམས་ལ་གྲུབ་པའི་རྒྱལ་མོའི་
ལུགས་ཀྱི་ཚེ་དབང་སྩལ། དངོས་པོའི་འབུལ་བ་རྒྱ་ཆེར་བཏེགས། སེར་སྦྲེངས་
དང་བཅས་རྨོག་རུའི་སྒར་དུ་བྱོན། གྲྭ་ཚང་ལས་གསང་འདུས་རྒྱུད་གཞུང་གི་
རྒྱུགས་བཞེས། སྨད་མ་རུ་གསུམ་སོགས་བརྒྱུད་བདུན་པའི་བཅུ་གཅིག་ཉིན་
གདན་སའི་ཉེ་འཁོར་དུ་མཁན་སློབ་རྣམ་གཉིས་ཀྱིས་གཙོས་བླ་སྤྲུལ་ནང་ཁག་་་་་་
དྲག་རིམ། ཉིན་གྱི་གསེར་ཁྲིའི་དབོན་པོ་ལས་སྣེ་ནང་ཁག་དྲག་བསྡུས་རྣམས་
ཀྱིས་ཆིབས་བསུ་དང་བཅས་མཐའ་བའི་ཇ་ཐབ་ཏུ་བྱོན། གདུགས་རྒྱལ་མཚན་
སོགས་མཆོད་པའི་ཡོ་བྱད་སྣ་ཚོགས་ཐོགས་པའི་སེར་སྦྲེངས་ཀྱིས་མདུན་བསུས་ཏེ་
213



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒྲི
འདུ་ཁང་ཆེན་མོར་གསོལ་སྟོན་དྲངས། གྲྭ་མང་ལ་ཕྱག་དབང་གནང་སྟེ་བླ་བྲང་
ཆེན་མོའི་གཟིམས་ཆུང་དུ་བཞུགས། གཙོས་གསེར་ཁྲི་སྤྲུལ་བའི་སྐུ་རིན་པོ་ཆེ་
སྟོད་ཕྱོགས་སུ་ཕེབས་པ་གྲྭ་ཚང་དང་མཐའ་བ་སོགས་ནས་གང་འོས་ཀྱི་བསྙེན་་་་་
བཀུར་ཞུས་ཟིན་ཀྱང་འདི་དུས་བཞག་སྡོམ་དུ་བཞུགས་པ་རྗེ་ཉིད་ཀྱི་ལྗགས་་་་་་་
བཀོད་བཞིན་ནང་ཆེན་དུ་གདན་དྲངས། ཉིན་གཅིག་ཚོགས་ཆེན་འདུ་ཁང་དུ་གྲྭ་
མང་ལ་དཔལ་ལྡན་ས་གསུམ་མ་སོགས་ཀྱི་ཆོས་སྦྱིན་གནང་བཅུག་པར་འབུལ་་་་་་
སྟོན་ཕུན་སུམ་ཚོགས་པ་དང་བཅས་ཁྲི་ལས་ཐོག་པ་སྨོན་ལམ་རིན་པོ་ཆེའི་སྤྲུལ་སྐུ་
ནས་བརྟན་བཞུགས་ཀྱི་བཤད་པ་ཞུས། ། ཞག་ཤས་རིང་རྣམ་གཉིས་ལྷན་ཅིག་
བཞུགས་པར་ནང་ཆེན་ནས་གསོལ་སྟོན་གང་རྒྱས་ཐོག་སྐུ་གསུང་ཐུགས་རྟེན།།
གོས་ཕྲུག དངུལ་སྲང་བརྒྱ། པགས་རིགས། རྟ་ཆེན་དང༌། གནག་ཕྱུགས་མང་པོ་
བཅས་འབུལ་ཆེན་བསྟར། མཆོག་སྤྲུལ་རིན་པོ་ཆེར་ལྗགས་ལུང་འགའ་ཞིག་སྩལ།
གཙོས་སྐུ་ཕྱོགས་ཀྱི་བཞུགས་སྒར་བྱམས་ཐང་ཕྱོགས་སུ་བཏེགས་པར་སྐུ་དབོན་་་་
འཇིགས་མེད་ནས་གང་ཅིའི་བཀོད་ཁྱབ་ལྟར་སུ་རུག་གོང་འགབ་སོགས་ལྷ་སྡེ་་་་
རྣམས་ནས་རྟ་ནོར་གྱི་འབུལ་བ་བཟང་འགྲན་ཞུས། གྲྭ་ཚང་གི་འཛིན་གྲྭ་སོ་སོར་
རྩོད་རྒྱུགས་ཞིབ་པར་བཞེས་ཤིང་། དབུ་མའི་འཛིན་གྲྭ་ནས་འཇུག་པའི་རྒྱུགས་
ཕུལ། ཟམ་ཚའི་སྦྱིན་བདག་ཁ་ཤས་ཀྱི་སར་འདོད་ཆོས་སྩལ་ནས་སླར་ཕེབས།
ཕར་ཕྱིན་གསར་བའི་འཛིན་གྲྭར་མངོན་རྟོགས་རྒྱན་དང་བསྟོད་ཆེན་བཞི་སོགས་་
དུས་བཟང་གི་འདོན་ཆའི་རྒྱུགས་བཞེས། ལུང་བཟང་ནང་སྤྲུལ་སྐུས་ཞུས་ཏེ་དོན་
གཉེར་ཅན་མང་པོར་གདུགས་དཀར་ཀྱི་དབང་ལེགས་ལྡན་མཆེད་གསུམ་གྱི་རྗེས་
གནང་དང་བཅས་པ། དབེན་ས་ལུགས་ཀྱི་གཅོད་དབང་ནམ་མཁའ་སྒོ་འབྱེད། །
གུར་ལྷ་བརྒྱད་དང་སྒྲོལ་མའི་རྗེས་གནང་བཅས་སྩལ། རྨོག་རུ་རྡོ་རྗེ་འཆང་ཆེན་
པོའི་སྐུ་གདུང་མཆོད་རྟེན་གསར་བཞེངས་གྲུབ་པ་གྲྭ་མང་གིས་སེར་སྦྲེངས་དང་་་
214



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅས་ཚོགས་ཆེན་འདུ་ཁང་དུ་གདན་དྲངས་ཏེ་རབ་གནས་མདོར་བསྡུས་མཛད།
ལྕང་ལུང་སྐུ་རྟེན་ངོ་གཡོག་ཆེད་གཉེར་གྱིས་མཇལ་དུ་འོངས་པ་རྒྱལ་གསར་་་་་་་་
བཙན་ཁང་དུ་སྐུ་ཕེབས་ཞུས་ཤིང་། ཐོན་ཕྱག་སྐབས་གནང་སྐྱེས་ཀྱང་སྩལ། སྔོན་
ཆད་གཞུང་གི་རྩིས་སྤྲོད་སོགས་ལ་ཞིབ་ཆ་ཆེར་མེད་མོད། འདི་དུས་རྩིས་སྤྲོད་
སྐབས་དབོན་པོ་ཆུང་བ་མངགས་ཏེ་གསུང་བཀོད་ལྟར་གཞུང་གི་མཆོད་ཆ་དང་་་་
ཡོ་བྱད་སོགས་ཀྱི་རྩིས་སྤྲོད་ཕྲ་ཞིབ་ལེན་སྲོལ་གསར་འཛུགས་མཛད། རྒྱུད་པར་
ཆས་འཇུག་གསར་བ་འགའ་ཞིག་སྦྱོར་འཇགས་མཛད། རྐ་ཆུ་ཁར་སྦྱིན་བདག་
འགའ་ཞིག་གི་རེ་བ་བསྐངས་ནས་སླར་ཕེབས། ཚོགས་སུ་དམིགས་བརྩེ་མ་བསྒྲུབ་
རྒྱུའི་ལྗགས་བཀོད་གནང་། གཙང་སྒར་ནས་ལཱ་ཁ་ཏཱ་ལའི་ཧུ་ཐོག་ཐུ་དང༌། བ་
ཡོད་སྤྲུལ་སྐུ། འབྲུག་ལོའི་སྐུ་སྐྱེ་སོགས་བླ་གྲྭ་མང་པོ་ཆེད་གཉེར་གྱིས་ཕེབས་ཏེ།
སྙན་སྒྲོན་ཕུལ་བ་བཞིན་གསང་འདུས་མི་བསྐྱོད་པའི་དབང་སྟ་གོན་དང་བཅས་་་་
པ། བདེ་མཆོག་ལཱུ་ཨི་བའི་དབང་། བདེ་གསང་འཇིགས་གསུམ་གྱི་སྔགས་བཏུ།
སྟག་ཕུ་སྒྲོལ་མའི་དབང་། དེའི་ལས་ཚོགས་སྐོར་དང་། གསང་འདུས་རྒྱུད་གཞུང་
སོགས་ཀྱི་ལུང་བཅས་སྩལ། གཙོས་ཁྲི་སྤྲུལ་རིན་པོ་ཆེ་སྟོད་ནས་སླར་ཕེབས་པ་ལ་
ལྷོ་བྲག་སྙན་བརྒྱུད་གྲས་རྣམ་འཇོམས་སྣུར་ལུགས་ཀྱི་དབང་། དབྱངས་ཅན་
དཀར་དམར་དང་། འཇམ་དབྱངས་ནག་པོའི་རྗེས་གནང་བཅས་སྩལ། ཁྲི་ཆེན་
མཆོག་སྤྲུལ་རིན་པོ་ཆེ་དབོན་ཆེ་ཆུང་སོགས་དྲག་རིམ་གྱི་ཆིབས་སྐྱེལ་དང་བཅས་་་
བཏེགས། བླ་བྲང་མངའ་ཞབས་གྱི་དམག་ཆེན་རྔ་ཡུལ་དུ་བཏེགས་པས་རྩི་ནང་
སྒར་ཟེར་བའི་ཇོ་ནང་གི་དགོན་པ་ཞིག་བཅོམ་སྟེ། ཕྱིར་ལམ་བྱམས་མེའི་སྟེང་དུ་
འོངས་པ་མཛོད་དགེའི་ཤོག་པ་རྣམས་དང་གཡུལ་འགྱེད་ལ་ཁད་པའི་ཚེ། རྗེ་
ཉིད་ཐུགས་མ་བདེ་བར་ནང་ཆེན་གཉེར་བ། གཞུང་གི་མི་སྣ། བསྟན་སྐྱོང་སོགས་
གསུང་ཤོག་དང་བཅས་དམག་བཤོལ་ཏུ་མངགས་པ་ཁོ་རང་ཚོས་ཀྱང་དང་དུ་་་་་
215



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བླངས་ནས་ཡུལ་ཁམས་ཀུན་འཁྲུགས་རྩོད་ཞི་བའི་བདེ་སྐྱིད་ཀྱི་དཔལ་ལ་སྤྱོད་པ་
བྱུང་། སྐུ་ཚབ་ཕུན་ཚོགས་རྗེ་འཇམ་དབྱངས་བཞད་སྤྲུལ་རིན་པོ་ཆེའི་སྐུ་དྲུང་དུ་
འཚམས་ཞུར་མངགས། སྡེ་དགེ་ནས་བཀའ་བསྟན་སོགས་དཔེ་དཀོན་པ་མང་པོ་
བསྒྲུབ་རྒྱུའི་དོན་དུ་གཉེར་བ་དཀོན་བསྟན་ངོ་གཡོག་དངོས་རྫས་གཏོས་ཆེ་བ་་་་་
དང་བཅས་ཆེད་མངགས་ཐོག་སྡེ་དགེའི་རྒྱལ་པོ་ལ་གསུང་འཕྲིན་ཚིགས་བཅད་་་་
དང༌། གྲུབ་དབང་གོང་མ་བསྟན་པའི་རྒྱལ་མཚན་དང༌། ཆོས་རྒྱལ་བསྟན་པ་ཚེ་
རིང་གཉིས་ཡོན་མཆོད་དུ་འབྲེལ་ཚུལ་གྱི་རྒྱུ་མཚན་འཁོད་པའི་ཟུར་ཡིག ལྷ་རྫས་
ཅོད་པན། གོས་ཆེན་འབྲུག་རིས་མ་སེར་བོ་བཅས་དང་། སྡེ་དགེའི་གཉེར་བ་
ཕྱག་མཛོད་སོགས་ལས་འཛིན་རྣམས་ལ་གསུང་ཤོག་རྟེན་བཅས་བསྐུར་གནང་་་་་
མཛད། ས་དཀར་དང་མཁར་མདོའི་བློན་ཆེན་གཉིས་ལ་སྔར་ནས་ཐུགས་རྒྱུས་
ཡོད་གཤིས། ད་ལམ་ཕྱག་དཔེ་བསྒྲུབ་རྒྱུའི་དོན་ལ་ཁུར་བཞེས་གང་དྲག་དགོས་
ཚུལ་གྱི་གསུང་ནན་བརྟག་ལན་བཅས་དང༌། ཁྲོམ་ཟའི་དཔོན་པོ་ཀུན་བཟང་
བསྟན་འཛིན་ནས་རྫོགས་ཆེན་དཔལ་དགེའི་ཡང་སྲིད་ཀྱི་དོན་ལ་བརྟག་པ་ཞུས་་་
པའི་གསུང་ལན་བཅས་འདི་རེས་བསྐུར་གནང་མཛད། ལྷ་ཁང་སོ་སོར་མཆོད་
མཇལ་གནང་། རོང་བོའི་ཤར་མཆོག་སྤྲུལ་རིན་པོ་ཆེ་ནས་སྐྱབས་རྗེ་ཨ་རོལ་རིན་
པོ་ཆེའི་ཡང་སྲིད་ཀྱི་དོན་ལ་བརྟག་ཞུའི་ཡི་གེ་བསྐུར་བ་དང་། བསེ་རིན་པོ་ཆེའི་
སྤྲུལ་སྐུ་དགུང་ལོ་དགུ་བ་ཞིག་ཞལ་མ་འཚོ་བ་དེ་གའི་ཡང་སྲིད་ཀྱི་དོན་ལའང་་་་་་
བརྟག་པ་དགོས་ཚུལ་ཞུས་པའི་ལན་གསལ་ཁ་ཅན་རིམ་བཞིན་སྩལ། སྟོད་ཕྱོགས་
ནས་གདན་དྲངས་པ་ལྟར་བཅུ་བའི་ཉེར་གཅིག་ཉིན་སྒར་བཏེགས། འབོས་བོ་
ཚང་། མཛོད་དགེ་གླིང་བའི་རུ་སྟོད་སྨད། ར་བོང་དགོན་པ་རྣམས་སུ་ཕེབས་
བཞུད་གནང༌། རྨ་ཆུའི་ཕ་རི་ནས་དགའ་ལྡན་ལྔ་མཆོད་ཉིན་བཅག་མལ་མཛད་
དེ་སྣ་ལྔའི་མཆོད་པ་རྒྱ་ཆེར་བཤམས་ཏེ། དཔལ་འཁོར་ལོ་སྡོམ་པའི་དཀྱིལ་
216



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
.
འཁོར་སྒྲུབ་མཆོད་དང༌། བླ་མ་མཆོད་པ། སྤྱན་འདྲེན་ཁྲུས་གསོལ། དཔལ་ལྡན་
ས་གསུམ་མ། དགེ་ལྡན་བསྟན་འབར་མ་སོགས་ཞལ་འདོན་གང་རྒྱས་གསུངས།
དེ་ནས་རིམ་པར་ཐང་སྐོར་དཔོན་ཚང་། སོག་ཚང་སུ་རུག མཚེ་རུ་མར་གྲགས་
པ་མཚེ་ཚང་གི་འབྲོག་རུ་རྣམས་སུ་འདོད་བསྟན་གྱི་ཆོས་སྦྱིན་སྩལ། དབལ་ཤུལ་
ནུར་མ་ཚང་གི་སྟག་སྨྱོན་དང༌། ཆག་ཝ་མའི་དཔོན་ཚང་། ཆོས་རྗེ་མར་གྲགས་པ་
འཛམ་ཐང་ཆོས་རྗེའི་རུ་བ་རྣམས་སུ་ཕེབས་བཞུད་གནང་བར་དད་འབུལ་འགྲན་
བཞིན་བསྟར། རྔ་དགོན་གྱི་ཁྲི་བ་སོགས་འཚམས་ཞུར་སླེབས། ཆིབས་བསུ་སེར་
སྦྲངས་དང་བཅས་རྔ་བའི་དགོན་གསར་དུ་བྱོན། གསོལ་སྟོན་ཞུས་ཤིང་གྲྭ་མང་
ལ་ཕྱག་དབང་གནང་། དམེ་རྒྱལ་བློན་རྣམས་མཇལ་དུ་འོང་བར་དགོན་པའི་
ལས་དོན་སྐོར་ལས་བརྩམས་པའི་གསུང་གླེང་གནང༌། མ་དགོན་གྱི་ཁྲི་བ་དང་
གཞུང་གི་འཚམས་ཞུ་བ་འབྱོར། བཅུ་གཅིག་པའི་ཉི་ཤུའི་དགུང་མོ་ཕར་ཕྱིན་
དམ་བཅའ་ཆེན་མོའི་དབུར་དགེ་བཤེས་འགའ་ཞིག་ཕྱག་ཕྱིར་ཁྲིད་དེ་ཕེབས། གྲྭ་
ཚང་འདིར་ཕར་ཕྱིན་དམ་བཅའི་ཕྱག་ལེན་རྣམས་གསར་ཚུགས་ཀྱི་སྐབས་ཡིན་་་་
གཤིས། གདན་ས་ནས་འཚམས་ཞུ་བ་མང་པོ་སླེབས་པའི་ནང་ཚན་དཔེ་ཆ་བ་
བཟང་ཤོས་རྣམས་ལའང་བགྲོ་གླེང་གཏོང་དུ་བཅུག །རྩོད་ཤོག་ཆེན་པོ་བྱུང་བ་
ལ་དགྱེས་ཉམས་ཆེ་བ་མཛད། དགོན་པར་མང་ཇ་ཉིན་འཁྱོངས་དང་འགྱེད་
ཐེབས་སུ་རྟ་ནོར་བཅོ་ལྔ་སྐོར་གནང༌། དམེ་རྒྱལ་པོའི་གཞིས་སུའང་རིམ་གྲོ་
འགའ་ཞིག་གསུངས། རྒྱལ་ཁང་གསར་བ་བསྒྲུབ་རྒྱུའི་ས་གནས་གཟིགས་ཏེ་མེ་
ཏོག་འཐོར། ཚ་ཁོ་ཕྱོགས་སུ་ཆིབས་བཏེགས་པའི་ལམ་བར་ཆིབས་བསུ་དང་
བཅས་ཨ་མཆོག་མཚན་ཉིད་སྒར་གྱི་ནང་ཆེན་དུ་ཇ་ཐབ་ཞུས་པར་སྤྲུལ་བའི་སྐུ་་་་
དང་མཇལ་འཛོམ་གནང༌། ཀུན་རིག་ཁང་ཚན་གྱི་ཚོམས་ཁང་དུ་ཤིས་བརྗོད་ཀྱི་
མེ་ཏོག་འཐོར། གྲྭ་ཚང་དང་ཁང་ཚན་ལ་རྟ་ནོར་གྱི་འགྱེད་ཐེབས་སོ་སོར་སྩལ།
217



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལམ་བར་ཕྱོགས་བཞི་ཚང་སོགས་ནང་ཆེན་དང་དགོན་ཕྲན་འགར་ཕེབས། ཚོ་
བདུན་དགོན་གྱི་ཁྲི་བ་དང་གྲྭ་བ་འགའ་བཅས་འཚམས་ཞུར་སླེབས། མཁའ་རིའི་
ལ་བཙས་སུ་བསངས་གསུངས། ཚ་རུ་མ་ཞེས་འབོད་པ་ཚ་ཁོའི་རུ་བ་དང་།
ཀིརྟིའི་འབྲོག་རུ་སོགས་སུ་ཆོས་སྦྱིན་སྩལ། རྒྱལ་ཟླའི་ཚེས་གསུམ་ལ་དགོན་པའི་
བླ་གྲྭ་རྣམས་ཀྱིས་ཆིབས་བསུ་དང༌། རོང་གསུམ་བས་ཐབ་བསུ། གྲྭ་མང་གིས་
སེར་སྦྲེངས་དང་བཅས་ཐོག་མར་མགོན་ཁང་དུ་ཕེབས་ཏེ། དངོས་བཤམས་ཡིད་
སྤྲུལ་གྱི་མཆོད་ཚོགས་སྤྲོས་ནས་འཕྲིན་བཅོལ་ནན་ཏན་མཛད་ཅིང་། སྐུ་འཁོར་
བ་རྣམས་ཀྱང་མཇལ་དུ་བཅུག འདུ་ཁང་དུ་གཞུང་ནས་བཞེས་སྟོན་དྲངས། བླ་
བྲང་གི་གཟིམས་ཆུང་དུ་བཞུགས། ཁྲི་ཆེན་རྒྱལ་རོང་བ་བློ་བཟང་ལྷུན་གྲུབ་ཀྱི་
ཡང་སྤྲུལ་མཆོག་རྩེའི་རྒྱལ་པོའི་སྲས་སུ་འཁྲུངས་པ་མཁྱེན་རབ་བསྟན་པའི་རྒྱལ་་་
མཚན་དཔལ་བཟང་པོ་ཆེད་གཉེར་གྱིས་མཇལ་དུ་བྱོན་པར་སྐུ་དབོན་རྣམ་གཉིས་
སོགས་ཞབས་གྲས་དང་། དགོན་པའི་གྲྭ་བ་རྣམས་ཀྱིས་ཆིབས་བསུ་དང་ཐབ་
བསུ་ཞུས། གཟིམས་ཆུང་དུ་མཇལ་འཛོམ་གནང་སྟེ་ཞག་ཤས་རིང་གང་ཅིའི་
གསུང་གླེང་འཕེལ། ཉེར་མཁོའི་ལུང་འགའ་ཞིག་ཐོག་མའི་ཆོས་འབྲེལ་དུ་སྩལ་
བར་དངོས་འབུལ་བསྟར། རྗེ་ཉིད་ནས་ཁྲི་སྤྲུལ་རིན་པོ་ཆེ་འཁོར་བཅས་དང༌།
བཀྲ་ཤིས་སྒང་བའི་གྲྭ་བ་རྣམས་མགོན་ཁང་དུ་མཇལ་བཅུག་པའི་ཚེ། བྲམ་
གཟུགས་ཀྱི་ཞལ་ཁ་དར་ཞིག་གིས་དམ་པོར་དཀྲིས་འདུག་པས་ཐམས་ཅད་ཐེ་་་་་་
ཚོམ་དུ་གྱུར། ཁྲི་སྤྲུལ་རིན་པོ་ཆེ་དང་ཕྱག་མཛོད་སོགས་ལ་གོས་ཕྲུག་རྟ་ཆེན་
སོགས་ཀྱི་གནང་ཆ་བསྟབས། གསེར་ཁྲི་རིན་པོ་ཆེ་སླར་བཏེགས་འཕྲལ་བཅད་རྒྱ་
དམ་པོར་བཞུགས། །
ཆུ་འབྲུག( སྤྱི་ལོ ༡༨༩༢）གནམ་ལོ་གསར་བཞད་ཀྱི་ཚེས་གཏོར་དང་་་་་་
དགྱེས་སྟོན་སོགས་སྔར་རྒྱུན་ལྟར་གནང་། ཚེས་བདུན་ལ་བཅད་རྒྱ་གྲོལ་ཏེ་ཤར་
218



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁ། ཙི་ཝ་སོགས་སུ་ཕེབས་བཞུད་དང་། མཁར་གསར་དཔོན་པོ་བཟའ་འཁོར་
བཅས་མཇལ་དུ་འོངས་པའི་འདོད་ཆོས་ཀྱིས་ཚིམ་པར་མཛད། སླར་ཕེབས་ནས་
སྨོན་ལམ་གྱི་གསུང་ཆོས་སུ་སྙན་བརྒྱུད་བླ་མ་མཆོད་པའི་ཁྲིད་སྨིན་རྒྱས་སུ་སྩལ།
རྗེ་ཉིད་ཞམ་རིང་བ་རྣམས་དང་དགོན་པའི་གྲྭ་མང་བཅས་མགོན་པོར་མཇལ་་་་་
དུས་བྲམ་གཟུགས་ཀྱི་ཞལ་དཀྲིས་ལྷུང་འདུག་པ་སྔར་གྱི་མཇལ་མིའི་ཁྲོད་དུ་དམ་་་
བྲལ་དངོས་མཇལ་མི་འོས་པ་ཞིག་ཡོད་ངེས་ཀྱི་གཏན་ཚིགས་སུ་འཁུམས། བཅོ་
ལྔའི་ཉིན་སྨོན་ལམ་གྱི་ཚོགས་དབུ་དང༌། མཆོད་པའི་དུས་སུའང་ཞལ་འདོན་
མང་ཙམ་གནང་། སྡེ་སྣོད་རབ་འབྱམས་ཀྱི་དགོངས་དོན་དངོས་སྟོབས་ཀྱི་རིགས་
པས་འབྱེད་པའི་མཁྱེན་དཔྱོད་ཕུལ་དུ་སོན་པ་སེར་སྨད་ད་ཚང་དགེ་བཤེས་བྱང་་་
ཆུབ་འོད་ཟེར་ཆེད་གཉེར་གྱིས་གདན་དྲངས་པ་འདི་ཉིན་ཕེབས། ཐོག་མར་དགེ་
བཤེས་རང་ཉིད་ཀྱི་ཐུགས་འདུན་བཞིན་གྲུབ་རྒྱལ་ཚེ་དབང་སྩལ། བཅུ་བདུན་
ནས་བཟུང་ཡོངས་ཀྱི་དགེ་བའི་བཤེས་གཉེན་ཆེན་པོ་དེ་ཉིད་ཀྱི་དྲུང་ནས་འཇམ་་་
མགོན་རྒྱལ་བའི་དབང་པོ་ཤར་ཙོང་ཁ་པ་ཆེན་པོའི་བཀའ་འབུམ་ལས་སྔགས་་་་་
རིམ་ཆེན་མོ། རྣམ་བཤད་དགོངས་པ་རབ་གསལ། ལེགས་བཤད་སྙིང་པོ་ལ་
སོགས་ཉེར་མཁོའི་སྐོར་ཆེས་མང་བ་དང་། ཤེར་ཕྱིན་སྟོང་ཕྲག་བརྒྱད་པ། དབུ་
མ་རིགས་ཚོགས་དྲུག ཐོག་མའི་བློ་སྦྱོང་། ཐང་སག་པའི་འཇིགས་བྱེད་བསྐྱེད་
རྫོགས། བདེ་གསང་འཇིགས་གསུམ་གྱི་རྒྱུད་སོགས་ཀྱི་ལུང་གསན། དགེ་བཤེས་
རིན་པོ་ཆེར་དངོས་འབུལ་སྤམ་མཐོ་བ་གཟབ། ཆུ་སྦྲུལ་ལོར་གདན་སར་ཕེབས་
དགོས་ཚུལ་གྱི་སྙན་སྒྲོན་ཕུལ། གཉིས་པའི་ཚེས་དགུའི་ཉིན་ཚོ་བདུན་ཕྱོགས་སུ་
སྒར་བཏེགས། མི་རྩ་ཚང་ནས་གདན་དྲངས་པར་ཕེབས་སྐབས་རྐ་ཆུ་ཁ་བའི་
འཚམས་ཞུ་བསླེབས། བཅུ་གསུམ་ལ་དགོན་པའི་བླ་གྲྭ་གསེར་ཁྲིའི་ཕྱག་མཛོད།
བཀྲ་ཤིས་སྒང་བ། ཏཱ་རོ་དྲག་གྲས་འགའ་ཞིག་སོགས་ཀྱིས་ཆིབས་བསུ་དང༌། གྲྭ་
219



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚང་གིས་སེར་སྦྲེངས་བཅས་ཚོ་བདུན་དགོན་གྱི་འདུ་ཁང་དང༌། བླ་བྲང་ཚོམས་
ཆེན་དུ་གསོལ་སྟོན་དྲངས། སྨོན་ལམ་གསུང་ཆོས་སུ་དགའ་ལྡན་ལྷ་བརྒྱ་མའི་
ཁྲིད་སྩལ། གསོ་སྦྱོང་གི་མགོན་དུ་བྱོན། ད་ཚང་དགེ་བཤེས་རིན་པོ་ཆེ་ཆུ་ཚན་
ནས་ཕྱིར་ཕེབས་ལམ་སྤྱོད་འཇུག་ཆེན་མོའི་ལུང་གསན། དགའ་ལྡན་ཁྲི་སྤྲུལ་རིན་
པོ་ཆེ་ནས་སྣ་དག་རྒྱལ་སར་གདན་དྲངས་ཏེ་རྒྱལ་མོ་མདོ་ལེ་བཟའ་དུས་གྱི་ཆོས་་་་
ཉིད་དུ་གྱུར་པའི་དོན་དུ་སྦྱངས་ཆོག་དང་འཕོ་བ་གནང༌། འདུན་པ་ལྟར་རིམ་གྲོ་
འགའ་ཞིག་གསུངས། དངུལ་སྲང་ལྔ་བཅུ་དང༌། པགས་རིགས་སྣ་ཚོགས་བཅས་
ཀྱི་དངོས་འབུལ་བསྟར། སླར་དགོན་པ་བརྒྱུད་དེ་མཁར་དགུའི་རྫོང་དུ་ཆིབས་
བསྐྱོད་མཛད། མི་ངོ་རྣམས་ལ་ཚེ་དབང་སྩལ་ཞིང་། རིམ་གྲོར་མགོན་པོའི་སྦྱིན་
སྲེག་སོགས་གསུངས། དངོས་པོའི་འབུལ་ནོད་ཀྱང་དཔང་མཐོ་བ་གཟབ། མཆོག་
རྩེའི་གསེར་ཁྲི་རིན་པོ་ཆེ་ནས་འབར་ཁམས་སུ་གྲགས་པའི་བོན་དགོན་ཆེ་བ་ཞིག་
དགེ་ལུགས་སུ་དཀའ་ཚེགས་ཆེན་པོས་བསྒྱུར་ཏེ། འདུ་ཁང་སོགས་འཕུབ་རྒྱུར་མི་
དང་མི་མིན་གྱི་གནོད་འཚེ་ཆེ་བ་བཟློག་ཕྱིར་ལྷ་འདྲེའི་བཀའ་ཤོག་དགོས་ཚུལ་་་་་
ཞུས་པ་ལྟར་གནང་ཞིང་འབྱུང་འགྱུར་དགོས་གལ་ཆེ་བ་འགར་བརྟག་པ་ཞུས་་་་་
པའི་ལན་ཡང་སྩལ། ཉི་ཤུ་ལྔའི་ཉིན་ཚོགས་སུ་མང་ཇ་ཉིན་འཁྱོངས་འགྱེད་
བཅས་བཏང་། བདེ་མཆོག་ལཱུ་ཨི་བའི་བདག་འཇུག་སྐབས་ཚོགས་ལ་ཕེབས་ཏེ་
དབྱངས་རྟ་ཕྱག་ལེན་སྐོར་ལ་གཟིགས་རྟོག་གནང་། དོན་གཉེར་ཅན་དུ་མས་
བསྐུལ་ཏེ་ཚོམས་ཆེན་དུ་མཆོག་རྩེའི་ཁྲི་སྤྲུལ་རིན་པོ་ཆེ་ཕྱག་མཛོད་སོགས་ཞམ་་་་་
རིང་དང་བཅས་པ་ཚོ་བདུན་དགོན་པའི་བླ་གྲྭ། བཀྲ་ཤིས་སྒང་བའི་གྲྭ་བ་འགའ་
ཞིག་སོགས་གཞི་བྱེས་ཀྱི་སེར་སྐྱ་མང་པོར་འཇིགས་བྱེད་སྒོས་སྟ་གོན་མཛད་དེ།
འཇིགས་བྱེད་བཅུ་གསུམ་མ། གསང་འདུས་འཕགས་ལུགས། གསང་བདག་
འཁོར་ཆེན། ཀུན་རིག མི་འཁྲུགས་པ་རྣམས་ཀྱི་དབང་དང་། དབེན་སའི་གཅོད་
22)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དབང་ནམ་མཁའ་སྒོ་འབྱེད། མཁའ་སྤྱོད་མའི་སིནྡྷ་རའི་བྱིན་རླབས། གུར་ལྷ་
བརྒྱད་ཀྱི་རྗེས་གནང༌། གུར་དྲག་མེ་འཁྱིལ་དང༌། མགོན་པོ་ཚོགས་བདག་གི་
དབང་། སྟན་ཐོག་གཅིག་མ་དང་བཀའ་རྩོམ་ཁ་ཤས་ཀྱི་ལུང་བཅས་སྩལ། གུར་
དྲག་དང་ཚོགས་བདག་གི་སྐབས་ཚོ་བདུན་གྲྭ་ཚང་གི་གྲྭ་བ་གཅིག་ཀྱང་ཡོད་མི་་་་
ཆོག་ཅེས་བཀག་ཆ་མཛད་པ། ད་ལྟ་འགའ་ཞིག་སྡེ་དགོན་ཕན་ཚུན་གྱི་ཕྱོགས་
རིས་མེ་ལྟར་འབར་ཡང་ཆོས་ལུགས་རིས་མེད་ལ་དག་སྣང་གཏིང་ནས་འབྱོངས་་་
པའི་དབང་གིས་གཏན་འདུན་སྒྲུབ་པའི་ཉམས་ལེན་གྱི་ཐད་དུ་སླེབས་ཚེ་ཚོང་་་་་་
འདུས་ཀྱི་འོ་མ་ལྟར་བསྲེ་བསླད་ཤིན་དུ་མང་བའི་སྲོལ་ངན་བྱུང་བ་དགག་པའི་་་་
ཆེད་དུ་ཡིན་ཏེ། འོག་ཏུ་ཡང་ཅུང་ཟད་སྤྲོ་བར་འདོད་དོ། །གསུམ་པའི་ཚེས་ལྔའི་
ཉིན་ཆིབས་བསྒྱུར་བ་ལམ་བར་གྱི་སྡེ་སོ་སོའི་རེ་འདོད་སྐོང་བཞིན་ཚེས་བརྒྱད་ཀྱི་་
ཉིན་མ་དགོན་གཟིམས་ཆུང་དུ་ཕེབས། དེ་གའི་ཁྲི་བས་གཙོས་གྲྭ་མང་ལ་བདེ་
མཆོག་ལུ་ཨི་བའི་དབང་སྟ་གོན་དང་བཅས་པ་སྩལ། བཅུ་གཅིག་གི་ཉིན་སྔ་དུས་
ཀྱི་ཞལ་བཀོད་ལྟར་བདེ་མཆོག་ལཱུ་ཨི་བའི་བདག་འཇུག་དཔལ་ལྡན་སྟོད་རྒྱུད་་་་་་
པའི་ཕྱག་བཞེས་དང་རྗེས་སུ་མཐུན་པར་གསར་དུ་ཚུགས་པའི་ཚོགས་དབུར་་་་་་་
ཕེབས་ཏེ་གཟིགས་རྟོག་མཛད། གྲྭ་ཚང་ལ་མང་ཇ་ཉིན་འཁྱོངས་ཐོག་འགྱེད་
ཐེབས་སྤམ་མཐོ་བ་སྩལ། ཧོར་ཡུལ་ནས་བྱ་ཕུག་སྔགས་རམས་པ་དང་སྤྲུལ་སྐུ་
སོགས་འབྱོར་བ་ལ་ཨུ་རོད་དབུས་ཤོག་གི་ཏཱ་གུང་ཆེན་པོ་ནས་ཡི་གེ་རྟེན་བཅས་་་་
ཕུལ་བ་སྤྱན་ལམ་དུ་བསྟར། སོ་སོར་ཡིག་ལན་བྱིན་རྟེན་ལེགས་སྐྱེས་གང་འོས་
བཅས་གཟབ། ཉེར་ལྔའི་ཉིན་མགོན་ཁང་དུ་ཉེར་སྤྱོད་སྣ་ལྔ་བརྒྱ་ཚར་སོགས་
བཤམས་ཏེ་བསྐང་གསོལ་རྒྱས་པ་མཛད། ཝམ་པ་རྒྱལ་པོ་དང་ས་བར་དཔོན་པོ་
སོགས་མཇལ་དུ་འོངས་པ་འདོད་ཆོས་ཀྱིས་ཚིམ་པར་མཛད། མགོན་ཁང་དུ་མེ་
མདའ་གཅིག་དང་གོས་ཆེན་གྱི་ཡོལ་བ་སྤུས་ལེགས་ཤིག་འཇོག་པ་གནང༌། ཉེར་
221



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བདུན་ལ་སྒར་བཏེགས་ཏེ་སྤང་བཟང་དུ་བསངས་དང་དཀར་གཏོར་བསྔོ་བ་་་་་་
གནང་ཞིང་འབྲོག་པའི་མི་ཁྱིམ་འགར་ཕེབས་བཞུད་མཛད། མཁའ་རི་ལ་བཙས་
མེས་ཚིགས་པ་གསར་དུ་བསྟོད་པ་དང་། གཏེར་འབུལ་བ་གནང་། བསངས་
བཏང་སྐབས་ཆར་རྒྱུན་དལ་བུར་འབབ་ཅིང་འབྲུག་སྒྲ་སྒྲོག་པ་དང༌། ཉི་མ་ཤར་
བ་སོགས་ཡུལ་སྐྱོང་དགྱེས་པའི་རྟགས་མཚན་མང་། ཚ་རུ་མ་དང་། མདོ་བ། །
བྲག་དཀར། དམེ་རུ་མ་སོགས་སུ་འདོད་ཆོས་སྩལ། བཞི་བའི་བཅུ་གཅིག་ཉིན་
ཆིབས་བསུ་སེར་སྦྲངས་དང་བཅས་རྔ་བའི་དགོན་གསར་དུ་ཕེབས། དགོན་པའི་
ཁྲི་བ་དགེ་བསྐོས་སོགས་ལས་སྣེ་རྒན་མང་དང་། དམེ་རྒྱལ་བློན་ནས་ཡང་ཡང་
གསོལ་བ་བཏབ་པ་བཞིན་བཅུ་གསུམ་ནས་བཟུང་ཉིན་གསུམ་གྱི་རིང་སེར་སྐྱ་་་་་
སྟོང་ཕྲག་ལྔར་ཉེ་བ་ཙམ་ལ་གཙང་བརྒྱུད་ཀྱི་ལམ་རིམ་དུ་གྲགས་པ་བྱུང་ཆུབ་བདེ་
ལམ་གྱི་ཉམས་ཁྲིད་བླ་མའི་མན་ངག་དང་བཀའ་གདམས་ཀྱི་གསུང་སྒྲོས་དུ་མས་་་
བརྒྱན་པ་ལེགས་པར་སྩལ་བས་ཚེ་འདིའི་བྱ་བཞག་ཐམས་ཅད་བྱེ་མའི་མཁར་་་་་
ལས་དང་མཚུངས་པར་གོ་སྟེ་གཏན་ཆོད་ངོས་ལམ་ཡོངས་རྫོགས་ཀྱི་གནད་འདྲིལ་
བའི་ཉམས་ལེན་ལ་གཞོལ་བ་མི་ཉུང་ཙམ་དང༌། སྔོན་ཆད་ཡིད་ལ་ཤར་ཚད་དང་
བྱ་བ་གང་བརྩམས་ཐམས་ཅད་འགྱོད་པའི་གནས་སུ་ཤེས་ནས་སྒོ་གསུམ་དགེ་བ་་་
ལ་སྦྱོར་བའི་འདུན་པ་ཅན་ཆེས་མང་བ་བྱུང་། བཅོ་ལྔའི་ཉིན་གསོ་སྦྱོང་གི་མགོན་
དུ་ཕེབས། དོན་གཉེར་ཅན་མང་པོར་ཐེག་ཆེན་གསོ་སྦྱོང་གི་སྡོམ་རྒྱུན་སྩལ། བཅུ་
དྲུག་ནས་བཟུང་བླ་དཔོན་སེར་སྐྱ་དོན་གཉེར་ཅན་སྟོང་ཕྲག་བརྒལ་བ་ཙམ་ལ་་་་་
གྲུབ་པའི་དབང་ཕྱུག་ཆེན་པོ་ཇོ་ནང་རྗེ་བཙུན་ཏཱ་ར་ནཱ་ཐས་རྒྱ་བོད་ཀྱི་མཁས་་་་་
གྲུབ་དུ་མ་ལས་འབད་རྩོལ་ཆེན་པོས་གསན་ཏེ་ཕྱོགས་བསྡེབས་སུ་བསྒྲིགས་པ་་་་་་
སྒྲུབ་ཐབས་རིན་ཆེན་འབྱུང་གནས་སུ་གྲགས་པའི་ཡི་དམ་ཆོས་སྲུང་རྣམས་ཀྱི་་་་་
དབང་བཞི་བྱིན་རླབས་དང་རྗེས་གནང་གི་སྐོར་རྫོགས་པར་གནང་བ་ཉེར་བརྒྱད་
222



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱི་ཉིན་གྲུབ་པ་མཛད། ཚོགས་འཁོར་གྱི་མཇུག་ཏུ་ཁྲི་རིན་པོ་ཆེས་བརྟན་
བཞུགས་ཀྱི་བཤད་པ་ཚིག་དོན་ཕུན་སུམ་ཚོགས་པ་ཞུས་ཏེ། དམེ་རྒྱལ་བློན་དང་
ཤོག་པའི་གཞུང་ནས་དངོས་འབུལ་བསྟར། རྗེ་ཉིད་ནས་སྡེ་འདིར་མདོ་སྔགས་ཀྱི་
གྲྭ་ཚང་གཉིས་ཀ་ཚུགས་རྒྱུའི་འདུན་པ་ཡོད་ཚུལ་སོགས་ཐུགས་ལ་བརྣག་པའི་་་་་
གསུང་འགའ་ཞིག་དང་ཞབས་པད་བརྟན་པའི་ཞལ་བཞེས་ཡིད་ཚིམ་པ་སྩལ།
འདི་གྲས་བཀའ་རྒྱ་ཅན་ཤིན་ཏུ་མང་ཡང་བསྟན་རྒྱུན་ལ་དགོངས་ནས་ལྷ་མོའི་་་་་
རྗེས་གནང་ཐུན་མོང་མིན་པ་མ་གཏོགས་རྫོགས་པར་གནང༌། གདན་སའི་ནང་
ཆེན་གཉེར་བ་ངོ་གཡོག་དང་། མཐའ་བའི་འཚམས་ཞུ་བ་སླེབས། མགོ་ལོག་ཁང་
སར་དཔོན་པོ་ཆེད་གཉེར་གྱིས་འོངས་པར་ཚེ་དབང་སྩལ། ཞང་ངེ་ཚང་དང་།
རྒྱ་ཏིས་ཀྱི་གྱོད་ལ་ཆིངས་མཛད་དེ་རྗེས་སོར་གཏམ་རྒྱུ་དང༌། ཆག་ཝ་མ་དང་།
གཅའ་ཚང་གི་གྱོད་ལའང་འདོགས་ཆིངས་གནང་། ཨ་འཁྱམས་དང་། ཀིརྟིའི་
འབྲོག་པའི་ཁ་མཆུ་འདུམས་པར་མཛད། ཁུ་ཞང་མཆོག་སྤྲུལ་རིན་པོ་ཆེའི་ཐུགས་
འདུན་བཞིན་གསན་མཁན་ཆེས་མང་བར་མངོན་རྟོགས་རྒྱན་དང་དབུ་མ་འཇུག་་
པའི་ལྗགས་ལུང་སྩལ། ལྔ་བའི་ཚེས་འགོར་གཞི་བྱེས་ཀྱི་བསྒྲུབ་བྱ་བརྒྱད་ཅུ་གྱ་
དགུ་བསྙེན་རྫོགས་དང་། ཞེ་བདུན་དགེ་ཚུལ་དུ་བསྒྲུབས། རྔ་སྟོད་ནས་གདན་
དྲངས་པ་བཞིན་སྒར་བཏེགས་ཏེ། གཉན་རྩེ་ཚང་སོགས་ཚོ་དྲུག་གི་སྒར་གྲོང་སོ་
སོ་དང༌། ཨ་འདུས་ཀྱི་སྦྱིན་བདག་རྣམས་འདོད་ཆོས་ཀྱིས་ཚིམ་པར་མཛད། སྔོ་
ཤུལ་སྒར་ཐོག་ཏུ་བཞུགས་ཚེ་མནལ་ལམ་དུ་ཤོ་ལོ་ཀ་གཅིག་གསལ་བར་བྱུང་བ་་་་
ལུང་བསྟན་ཞིག་ཡིན་ཚོད་དུ་མངོན་ཡང་གསལ་ཆ་མ་གནང་། སླར་དགོན་
གསར་དུ་ཕེབས་ནས་དམེ་རྒྱལ་ཁང་དུ་ཚངས་ང་འི་གསོལ་མཆོད་སོགས་གསུངས་་
ཤིང་རྒྱལ་ཁང་གསར་བའི་གྱང་རར་བསངས་དང་སྡེ་བརྒྱད་མཆོད་པ་སོགས་་་་་
འདུན་པ་དང་སྦྱར། སྔོན་གུང་ཐང་འཇམ་པའི་དབྱངས་ཀྱིས་ཚོམས་ཁང་གསར་
223



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བ་ཞིག་བཞེངས་པ་ལ་དགེ་ལེགས་བདེ་ཡངས་སུ་བཏགས་པར་བརྟེན་བླ་བྲང་དུ་
ཚོམས་ཆེན་ལ་བདེ་ཡངས་ཞེས་འབོད་སྲོལ་བྱུང་བ་བཞིན་འདི་ཕྱོགས་སུའང་དེ་་་
ལྟར་འབོད་པའི་སྲོལ་གཏན་ཆགས་སུ་སོང་གཤིས། འདི་དུས་གྲྭ་ཚང་སྐུ་རིམ་ལ་
བདེ་ཡངས་སུ་འཚོགས་བཅུག་ནས་འདོན་པ་དང་ཆོས་གྲྭར་གཟིགས་རྟོག་མཛད་་
ཅིང་འཛིན་གྲྭ་སོ་སོར་རིགས་ལུང་གི་རྒྱུགས་བཞེས། འདི་གའི་རིགས་སྨྲ་རྣམས་
ནས་ཡིག་ཆའི་ཁ་སྐོང་ལྟ་བུར་རྣམ་ཐར་སྒོ་གསུམ་དང་། རྟོན་བཞིའི་མཐའ་
དཔྱོད་རྩོམ་དགོས་ཀྱི་སྙན་བསྐུལ་ནན་ཏན་ཞུས་པར། སྔར་ལྷ་མོའི་དཔེ་ཆ་བ་
རྣམས་ནས་དབུ་མའི་ཟུར་རྒྱུན་རྩོམ་དགོས་ཀྱི་བསྐུལ་མ་མཛད་བྱུང་མོད། ཕྲན་
རིགས་ལམ་ལ་མ་བྱང་སྟབས་གོ་ཐོབ་རགས་པའི་བམ་བཤད་ཙམ་ལས་ཞིབ་ཆ་མི་་
ཡོང་བ་དང༌། གསར་མཐོང་ཙམ་ལས་དགོས་པ་ཆེར་མེད་དམ་སྙམ་པས་ཡིག་ཆ་
རྙིང་པས་འཐུས་ཚུལ་ཕེབས། རྗེ་བླ་མ་འདི་ཉིད་བཤུལ་ཐག་རིང་པོར་འབྱོན་
བཞུད་ཀྱི་སྐབས་སུའང་རྣམ་བཤད་གསེར་ཕྲེང། ལེགས་བཤད་སྙིང་པོ། རྩ་
འཇུག་གི་ཊིཀ་ཆེན། དབུ་ཕར་ཡིག་ཆའི་སྐོར། རྣམ་འགྲེལ་ཊིཀ་ཆེན་སོགས་
གཞུང་ཆེན་མོའི་གླེགས་བམ་ཉིས་བརྒྱ་ལྷག་ཙམ་གདན་དྲངས་ནས་ལོང་ནམ་ཡོད་
ལ་གཟིགས་རྟོགས་ཞིབ་འཇུག་དང་། དགེ་བཤེས་བཟང་ཟེར་ཚད་སྐུ་མདུན་དུ་
བོས་ནས་གཞུང་གི་དཀའ་གནས་ལས་བརྩམས་པའི་འཕྲོས་གླེང་རྒྱུན་པར་གནང་།
བཞིན་པ་ཡིན་གཤིས་རིགས་ལམ་ལ་མ་བྱང་གསུངས་པ་ཁེངས་བསྐྱུངས་ཙམ་དུ་་་
ཤེས་སླ་ཡང་གསུང་རིས་འདི་རྣམས་ད་ལྟ་ཐོས་བསམ་གཏན་མི་བྱེད་པར་འཆད་་་
རྩོམ་གྱི་ཁུར་འཛིན་པ་རྣམས་ལ་ཉེ་བར་མཁོ་བའི་གདམས་ངག་ཅིག་གོ །གྲྭ་ཚང་
ཁྲི་རིན་པོ་ཆེ་སོགས་དོན་གཉེར་ཅན་འགའ་ཞིག་གིས་ཞུ་ནན་ལྟར་ཉུང་བསྡུས་ལ་་
ཞི་ཁྲོ་སྦྲགས་སྒྲུབ་ཐུན་མོང་མ་ཡིན་པའི་ཟབ་ཁྲིད་དང༌། འཇམ་དབྱངས་ཆོས་
སྐོར་གྲས་འཇམ་དཔལ་གསང་སྒྲུབ་ཀྱི་རྗེས་གནང་སྩལ། བཅོ་ལྔའི་ཉིན་སྒར་
224



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཏེགས་པ་ཆག་ཝ་མ་དང་། ནུར་མའི་དཔོན་ཚང༌། ཚ་བ་སྨད་མའི་སྟག་སྨྱོན་
ཚང་སོགས་སྦྱིན་བདག་རྣམས་ཀྱིས་གདན་དྲངས་པར་འདོད་ཆོས་སྩལ། དེར་གྲྭ་
བ་ཞིག་གིས་གཟའི་སྲོག་གཏད་ཞུས་པར། དགེ་ཚུལ་སློང་རྣམས་ཀྱིས་ཆོས་སྐྱོང་
བསྟེན་དགོས་ན་མྱུར་མཛད་མ་རེ་ཐོན་དང་དེས་ཆོག་གསུངས་ནས་མ་གནང་།
ཡང་ཡང་ནན་ཞུས་བགྱིས་པར་གོང་གནོན་གྱི་བསྙེན་པ་ཚད་ལྡན་དང་། གཞན་
ལ་གནོད་སེམས་ཀྱིས་དྲག་བསྐུལ་ཙམ་ཡང་བྱས་མི་ཆོག་པའི་དམ་བཞག་དང་་་་
བཅས་སྩལ། གསུང་འདིའི་དོན་ཡང་རབ་བྱུང་རྣམས་ཀྱིས་སྐྱབས་འགྲོ་ཉམས་
ལེན་གྱི་མཐིལ་དུ་བྱེད་དགོས་སྟབས་སྐྱབས་འགྲོའི་ཚོགས་ཞིང་གི་གྲས་སུ་ཡི་དམ་་་
ཆོས་སྐྱོང་ཐམས་ཅད་ཚང་བས་སྐྱབས་འགྲོ་ལས་ཟུར་དུ་ཆོས་སྐྱོང་བསྟེན་མི་་་་་་
དགོས་པ་དང་གལ་སྲིད་མི་མང་གི་བསམ་ཚོད་ལྟར་ཆོས་སྐྱོང་རེར་རྩལ་འདོན་
བྱེད་ན་ཡེ་ཤེས་ཀྱི་མགོན་པོ་ལྟ་བུར་བརྟེན་ན་དགག་བྱ་ཆུང་ལ་དགོས་པ་ཆེ་བའི་་་
གསུང་ཡིན་པས་གོ་བར་གྱིས་ཤིག ཆག་ཝ་མའི་གཞུང་གི་རིམ་གྲོར་ཞི་བའི་སྦྱིན་
སྲེག་སོགས་མཛད་ཅིང་། དཔོན་པོ་དཔལ་རྟམ་ཚང་སོགས་སུ་ཕེབས་བཞུད་
གནང༌། དེ་ཕྱོགས་སེར་སྐྱ་དམངས་ལ་སླན་ཆད་ཐམས་ཅད་ཀྱིས་མཆོག་གསུམ་
རིན་པོ་ཆེར་བློ་རྩེ་གཏད་པ་མ་གཏོགས་ལྷ་མཐོང་འདྲེ་མཐོང་གི་གྲུབ་ཛུ་དང་།
ལྷ་བ་རྫུན་མ་རྣམས་ཀྱི་ཁ་ལ་ཉན་ན་ཉེན་ཤིན་ཏུ་ཆེ་བས། དེ་རིགས་སྤངས་
དགོས་ཚུལ་གྱི་བཀའ་ནན་སྩལ་ཅིང་ཚེ་ཐར་ལྔ་བརྒྱ་ལྷག་གཏོང་དུ་འཇུག་པ་་་་་་
གནང་། འགའ་ཞིག་ལ་བསྙེན་རྫོགས་ཀྱི་སྡོམ་པ་སྩལ། འཚུབ་ངོ་ཅུང་ཟད་བྱུང་
བ་ཕྱག་རྡོར་འཁོར་ལོ་ཆེན་པོའི་སྒོམ་བཟླས་མཛད་པས་ལྷག་མེད་དུ་ཞི། མགོ་
ལོག་གོང་མ་ནས་སྔ་ཕྱིར་གདན་འདྲེན་གྱི་སྙན་བསྐུལ་ཡང་ཡང་ཞུས་པ་བཞིན་་་་་
འདི་དུས་དེ་ཕྱོགས་སུ་བཏེགས། གཡུ་རྩེའི་བྱང་ཕྱོགས་ཀྱི་སྒོ་སྲུང་ཡིན་ཟེར་བའི་
འཇིག་གི་ཕ་བོང་གྲུ་བཞིར་གྲགས་པའི་རྩར་ཡུལ་སྐྱོང་གཉན་པོ་གཡུ་རྩེ་ལ་་་་་་་་
225



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསངས་གསོལ་རྒྱས་པར་བཏང༌། རྒྱ་མགོན་ཚང་སོགས་ཁང་རྒན་ཚང་གི་སྡེ་
འགའ་རེ་དང་སྦྲ་གསར་དཔོན་ཚང་དང་། གདོང་ཡོན་ཚང་སོགས་སུ་ཆོས་སྦྱིན་
སྩལ། དབོན་པོ་ཆེ་བའི་རྐང་བ་གློ་བུར་དུ་ན་བར་བཟློག་རིགས་འགའ་ཞིག་
མཛད་པས་ཕན་སྐྱེད་བྱུང༌། སྟག་ཚང་ལྷ་མོའི་གདན་ས་དང༌། རྔ་བའི་དགོན་
གསར། ཚ་ཁོའི་མ་དགོན་རྣམས་སུ་ཞབས་རིམ་བསྒྲུབ་རྒྱུའི་ཐེབས་སུ་དངུལ་དང་
རྟ་ཟོག་མང་པོ་བསྐུར་ཏེ་མི་སྣ་ཆེད་དུ་མངགས། སྔ་སོར་སྡེ་དགེའི་ཕྱོགས་སུ་
བཀའ་བསྟན་དང༌། ཕྱག་དཔེ་ཉེར་མཁོ་གང་ཡོད་བསྒྲུབ་རྒྱུའི་དོན་དུ་རྫོང་སྟེ་
མཛད་པའི་གཉེར་བ་དཀོན་བསྟན་ངོ་གཡོག་རྣམས་ནས་ཕྱག་དཔེ་པོ་ཏི་བདུན་་་་
བརྒྱར་ཉེ་བ་ཙམ་བསྒྲུབས་ཏེ་ཉེ་ཞོ་མེད་པར་འདི་དུས་སྐུ་དྲུང་དུ་མཇལ། སྡེ་
དགེའི་རྒྱལ་པོའི་འཚམས་ཞུའི་ཡི་གེ་དང་། སི་ཏུའི་བཀའ་འབུམ་སོགས་ལེགས་
སྐྱེས། མི་དྲག་སོ་སོ་ནས་ཀྱང་ཞུ་ཡིག་རྟེན་བཅས་བསྐུར་བ་རྣམས་ཕུལ། དཔོན་
པོ་འབོས་པ་དགྲ་འདུལ་ཆེད་གཉེར་གྱིས་མཇལ་དུ་འོངས་ཏེ་གདན་འདྲེན་ནན་་་་
ཞུ་བགྱིས་པར་ལོ་ཤས་ནས་ཕེབས་རྒྱུའི་ཞལ་བཞེས་གནང༌། ཕྱག་དཔེ་གསང་བ་
རྣམས་སྔོན་ལ་གདན་འདྲེན་རྒྱུ། དགོན་པར་འབྱོར་དུས་གྲྭ་མང་གིས་སེར་སྦྲེངས་
ཀྱི་བཀུར་སྟི་དང་བཅས་ནང་ཆེན་དུ་གདན་དྲངས་ཏེ་གྲྭ་ཚང་ནས་རབ་གནས་་་་་་
མདོར་བསྡུས་གནང་དགོས་ཚུལ་གྱི་ལྗགས་བཀོད་སྩལ། དྲུག་པ་སྔ་མའི་བཅུ་
གསུམ་ཉིན་དཔོན་གོང་མའི་རྨ་ཆུའི་གྲུ་ཁར་ཕེབས་ཏེ་ཆ་བཞི་དང་དྲུག་ཅུ་བ་བཞི་
བསྔོས་གནང་། ཕྱི་ཉིན་སྟོན་འཁོར་ཐམས་ཅད་གྲུ་ལས་བདེ་བར་བཞུད། གྲུ་ཁ་
དེར་འགྲུལ་བ་གཞན་གྱིས་གུར་སྒར་བཏབ་ཚེ་ཐོག་སེར་འབེབས་པ་སོགས་འཚུབ་
འགྱུར་ཤིན་ཏུ་ཆེ་བ་ཞིག་ཡིན་ཡང་རྗེ་བླ་མ་འདི་ཉིད་ནས་ཞག་གསུམ་གྱི་རིང་་་་་
བཞུགས་སྒར་བརྒྱབ་པར་དང་པོའི་ཉིན་ཆར་རླུང་ཕྲན་བུ་ཙམ་མ་གཏོགས་གནམ་
གཤིས་ཤིན་ཏུ་ལེགས་པ་བྱུང་བ་དྲག་ཞན་ཐམས་ཅད་ནས་གྲུབ་པའི་མཚན་མར་་་
226



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གླེང་། མགོ་ལོག་གོང་མའི་དཔོན་པོ་ནོར་བུ་དགྲ་འདུལ་ངོ་གཡོག་མཇལ་ཕྱག་ཞུ་
བར་འོངས་པ་གང་ཅིའི་གསུང་གླེང་གིས་ཚིམ་པར་མཛད། བླ་དཔོན་སུ་འདྲ་
ཞིག་ཡིན་ཡང་འབུལ་སྐྱེས་དང་བཅས་དཔོན་པོ་འདིའི་དྲུང་དུ་ཚུར་འོངས་པ་མ་་་
གཏོགས་མི་ཚེ་གང་བོར་བླ་ཆེན་ཞིག་གི་མདུན་དུ་མཇལ་བར་འགྲོ་མ་མྱོང་ཡང་ད་
ལམ་ཀིརྟི་རིན་པོ་ཆེའི་མདུན་དུ་མཇལ་བར་སོང་བ་ངོ་མཚར་ཞེས་དེ་ཕྱོགས་ཀྱི་་་་
ཡུལ་མི་རྣམས་གླེང་སྐད། བཅོ་བརྒྱད་ཀྱི་ཉིན་གོང་མའི་དཔོན་འབངས་རྣམས་
ནས་ཆིབས་བསུ་དང་ཇ་ཐབ་བཅས་དབུ་རྒྱན་སུམ་མདོ་ཞེས་པའི་སར་བཞུགས་་་
སྒར་བཏབ། སྒར་འདེབས་ས་འདི་མཚེར་ས་བཟང་ཡང་དེ་རུ་བསྡད་ཚད་ཀྱི་
གནག་ཕྱུགས་རྣམས་ལྐོག་རྒོད་ཀྱིས་ཤི་བས་ཕྱིས་སུ་ཡང་འདུག་མ་ཕོད་པར་ཡོད་་་
པའི་རྒྱུ་མཚན་གསང་སྟེ་སྒར་འདེབས་སུ་བཅུག་པ་ཡིན་ཡང་སྒར་ཁའི་རྟ་ནོར་་་་་་
སོགས་ལ་ཉེས་སྐྱོན་མེད་པར་མ་ཟད། ཕྱིས་སུ་གནས་དེར་རུ་བབས་ཚད་ཀྱི་རྟ་
ཕྱུགས་ལ་གནོད་པ་མེད་པ་ཞིག་ཏུ་སོང་བས་དད་པ་ལྷག་པར་སྐྱེས་འདུག་ཕྱིར། །
བཅུ་དགུའི་ཉིན་དཔོན་ཚང་གོང་མའི་གཞིས་སུ་ཕེབས་ཏེ་མགོན་ཆོས་སོགས་ཀྱི་་་
བསྐང་གསོ་གསུངས་ཤིང་དྲུག་ཅུ་བ་བཞི་བསྔོས་མཛད། དཔོན་ཆེན་ནོར་བུ་དགྲ་
འདུལ་བློན་པོ་རྣམས་དང་བཟའ་འཁོར་བཅས་ལ་གྲུབ་པའི་རྒྱལ་མོའི་ལུགས་ཀྱི་་
ཚེ་དབང་སྩལ་བར་དངུལ་རྡོ་ཚད་དང་། པགས་རིགས། རྟ་གནག་དུ་མ་བཅས་
ཀྱི་དངོས་འབུལ་བསྟར། ཚ་ཁོ་མ་དགོན་དང་ཚོ་བདུན་དགོན་གྱི་འཚམས་ཞུ་བ་
སླེབས་པར་དགོན་ཁག་གཉིས་ལ་རྟ་ནོར་སུམ་ཅུ་དང༌། བཀྲ་ཤིས་སྒང་བར་རྟ་
ནོར་ལྔའི་འགྱེད་ཐེབས་བསྐུར་གནང་མཛད། དཔོན་ནོར་བུ་དགྲ་འདུལ་ལ་ཐོན་
ཕྱག་སྐབས་གོས་ཕྲུག་དང་རྟ་ཆེན་འགའ་ཞིག་གནང་། ཉེར་གཅིག་ནས་བཟུང་
ཤོག་པོའི་དད་ལྡན་རྣམས་ཀྱི་སར་ཕེབས་བཞུད་མཛད། གཏེར་སྟོན་དུ་གྲགས་པ་
ཞིག་གིས་གཏེར་ནས་བཏོན་པ་སྐད་ཀྱི་ཐོད་པ་སྐུ་བརྙན་རང་བྱོན་ཅན་སོགས་་་་་
227



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟིགས་འབུལ་ཞུས་པར། སྨ་འབེབས་པ་སོགས་མི་མཛད་པར་དགྱེས་པའི་
ཉམས་ཀྱིས་རྟ་གཅིག་གནང་སྦྱིན་དུ་སྩལ། སྟག་ཚང་ལྷ་མོའི་གདན་ས་ནས་
འཚམས་ཞུ་བ་མང་ཙམ་འབྱོར། ཉེར་བརྒྱད་ལ་ལུང་སྔོན་སྒང་དུ་བྱོན་ཏེ་གོང་མ་
ཚང་གི་དཔོན་འབངས་ཐམས་ཅད་འདུས་པའི་སར་གཏེར་འབུལ་བ་དང་ལ་་་་་་
བཙས་གསར་བསྟོད་མཛད། མདོ་སྨད་ཡུལ་སྐྱོང་ཀུན་གྱི་རྒྱལ་པོ་ས་བཅུའི་དབང་
ཕྱུག་རྨ་རྒྱལ་སྤོམ་ར་དང་། གཉན་པོ་གཡུ་རྩེ་སོགས་ལ་བསངས་དང་དཀར་
གཏོར་འབུལ་བ་གནང༌། འདི་དུས་རྫ་ནང་ནས་འབྲུག་སྒྲ་ལྟ་བུའི་སྒྲ་ལྡིར་བོ་ཞིག་
ཡུན་རིང་གྲགས་པ་ཡུལ་ལྷ་དགྱེས་པའི་རྟགས་སུ་མངོན། སླར་འབྱོན་སྐབས་རྨ་
ཆེན་གྱི་གངས་ཞལ་ཤིན་ཏུ་གསལ་བར་བསྟན་བྱུང་བ་ལ་དེ་ཕྱོགས་སུ་ཞལ་བསྒྱུར་་
ཏེ་རྐང་བརྒྱད་དང༌། དགེ་ལྡན་བསྟན་འབར་མ་སོགས་གསུངས་ནས་བསྟན་པ་
ཕྱོགས་མཐར་རྒྱས་པའི་ཐུགས་སྨོན་ནན་ཏན་མཛད། དགེ་རྩེ་བླ་མ་ཚང་མཇལ་
བར་ཕེབས་པ་ལ་གསར་རྙིང་གི་ལྟ་སྒོམ་གྱི་གནད་ལས་བརྩམས་པའི་གསུང་་་་་་་
འཕྲོས་རྒྱུན་རིང་མཛད། དཔོན་གོང་མའི་ཤོག་པ་ནས་ལྗགས་བཀོད་ལྟར་ཚེ་ཐར་
སྟོང་ཕྲག་ལྷག་ཅིག་བཏང་། རྭ་རྒྱའི་ཤར་ཝོལ་ཆོས་མཛད་ཀྱིས་ཞུས་ཏེ་སེར་སྐྱའི་
ཁྲོམ་ཆེན་པོར་དགའ་ལྡན་ལྷ་བརྒྱ་མའི་ཁྲིད་ཞིབ་རྒྱས་སྩལ། འདི་དུས་གསུང་
བཤད་ལ་ས་སྐྱ། བཀའ་བརྒྱུད། རྙིང་མ། ཇོ་ནང་སོགས་བོད་ཡུལ་གྱི་གྲུབ་མཐའ་
སོ་སོའི་དམ་པ་གོང་མ་རྣམས་ཀྱི་བཞེད་པ་རྗེ་བླ་མའི་དགོངས་བཞེད་དང་མཐུན་
ཚུལ། ལྟ་སྒོམ་སྤྱོད་པའི་གནད་གང་ལ་ཡང་འཁྲུལ་བའི་བསླད་པ་ཕྲ་མོ་ཙམ་ཡང་
མ་ཞུགས་པ་མཉམ་མེད་དགེ་ལྡན་པའི་ལུགས་སྲོལ་འདི་ཉིད་ཡིན་ཚུལ། རང་
རང་གང་ལ་ཞུགས་པའི་གྲུབ་མཐའ་དེ་ཉིད་ཀྱི་སྒོམ་ཁྲིད་རྣམས་གཞན་དང་བསྲེ་་་
བསླད་མེད་པར་ཉམས་སུ་བླངས་ན་ཀྲི་ཀྲིའི་རྨི་ལྟས་ལུང་བསྟན་པའི་མདོའི་དོན་་་་
ལྟར་ཉན་ཐོས་སྡེ་བ་བཅོ་བརྒྱད་དུ་གྱེས་ཀྱང་རྣམ་པར་གྲོལ་བའི་འབྲས་བུ་ཉམས་་
228



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་མེད་པར་བཤད་པ་དང་ཕྱོགས་མཚུངས་པ་ཡོད་ཚུལ་སོགས་ངོ་མཚར་བའི་་་་་
བཤད་པ་མང་ཙམ་གནང་ཞིང་དགེ་ལྡན་རིང་ལུགས་གཙང་མའི་བཤད་སྒྲུབ་དར་
བའི་རྟེན་འབྲེལ་ཡིན་གསུངས་ནས་ལེགས་བཤད་སྙིང་པོའི་ལྗགས་ལུང་གི་དབུ་་་་
འཛུགས་པ་གནང་། རུ་མང་གི་སྦྱིན་བདག་སོ་སོར་འདོད་སྦྱར་གྱི་ཆོས་སྦྱིན་སྩལ།
དཔོན་ནོར་བུ་དགྲ་འདུལ་གྱིས་ཞུས་ཏེ་གཡུ་རྩེ། བླའི་གསེར་ཁྲབ། གཟན་མོ། །
དབོན་ཆུང་སོགས་གཞི་བདག་མང་པོའི་བསངས་ཆོག་གསར་རྩོམ་མཛད། མི་
ཁྱིམ་ཞིག་ཏུ་འབྲས་སྤུངས་གནས་ཆུང་སྐུ་ཕེབས་དུས་ཤང་ལང་ཞིག་མདུད་ནས་་་་
གནང་བ་དང་། རྒྱལ་པོ་སྐུ་ལྔའི་ཞལ་ཐང་བཅས་ཡོད་པ། འདི་དུས་འཁུ་ལྡོག་སྣ་
ཚོགས་སྟོན་པས་དོགས་འབྲེལ་གྱི་གནས་ཤིག་ཏུ་སོང་འདུག་པའི་རྒྱུ་མཚན་སྙན་་་་་
འབུལ་ཞུས་པར་སྐུ་ཐང་། ཤང་ལང་། རྒྱལ་གསོལ་གྱི་དཔེ་ཆ་བཅས་གདན་
དྲངས་པས་དེ་ཕྱིན་ཆད་གཞན་གནོད་ཀྱི་མིང་ཙམ་ཡང་མེད་པར་གྱུར་པ་སྡེ་་་་་་
བརྒྱད་དྲེགས་པ་བྲན་དུ་འཁོལ་བའི་རྣམ་ཐར་དུ་སྣང་། དཔོན་པོ་གཅིག་པུར་
གུར་གྱི་རྗེས་གནང་སྩལ། དམེ་སྐོར་ནས་གདན་འདྲེན་པ་སླེབས་ཀྱང་འགྱངས་
མིན་རང་དགོན་དུ་ཕེབས་དགོས་ཚུལ་གྱིས་ཞལ་བཞེས་མ་གནང་། བསྔོ་རྟེན་
འབུལ་མི་དང་མཇལ་བ་མང་པོ་བྱུང་བ་ལ་ཚེ་དབང་འཕོ་བ་བསྔོ་སྨོན་ཕྱག་དབང་
སོགས་ཀྱི་རེ་འབྲས་རྫོགས་པར་མཛད། མགོན་ཚང་གོང་འགབ་སྤྱི་ལ་ཚེ་དབང་
དང་ཐུགས་རྗེ་ཆེན་པོའི་རྗེས་གནང་སྩལ། མགོན་ཚང་དཔོན་པོ་དང༌། ཨ་སྐྱོང་
དཔོན་པོ་མགོན་རྣམ་སོ་སོའི་འདོད་སྦྱར་གྱི་བསངས་རེའང་བརྩམས། ཁང་
གསར་དཔོན་ཚང་དུ་རིམ་གྲོར་བསྐང་གསོལ་དང་དྲུག་ཅུ་བ་གསུངས་ཤིང་། མི་
ངོ་རྣམས་ལ་ཚེ་དབང་སྩལ། ཤོག་པ་སྤྱིའི་མཇལ་དམངས་ལ་ཐུགས་རྗེ་ཆེན་པོའི་
རྗེས་གནང་སྩལ་ཅིང་རིམ་གྲོའང་གནང་། རྭ་རྒྱའི་ཁྲི་ཟུར་ཨ་སྐྱོང་དགེ་བཤེས་
ཆེད་གཉེར་གྱིས་མཇལ་དུ་འོངས་པར་སྐྱབས་རྗེ་ཤིང་བཟའ་རིན་པོ་ཆེ་ནས་་་་་་་
229



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གསུང་འཕྲིན་སྐྱེས་བཅས་བསྐུར་གནང་མཛད་པ་ལ་ལན་ཡང་ཕུལ། ཤིང་བཟའ་
བླ་བྲང་གི་ཕྱག་མཛོད་དང་། དབོན་པོ་སོགས་རྭ་རྒྱའི་དྲག་ཞན་མང་པོས་ཐུགས་
བརྟག་ཞུས་པའི་ལན་ཡང་སྩལ། རྔ་བ་དགོན་གསར་གྱི་ཁྲི་བ་སོགས་འཚམས་ཞུ་
སླེབས་པ་ལ་འཇིག་རྟེན་པའི་སྲོག་གཏད་འགའ་ཞིག་སྩལ། དགའ་ལྡན་ཤར་རྩེའི་
འབུལ་སྡུད་པ་ཞིག་ལ་ཚངས་པ་ཞི་དྲག་གི་སྲོག་གཏད་དང༌། ཨ་སྐྱོང་དགེ་བཤེས་
དང་ཁང་གསར་དཔོན་པོ་སོགས་ལ་དགག་བྱའི་དབང་གིས་བཀའ་རྒྱ་དམ་པའི་་་་
སྲོག་དབང་ཞིག་སྩལ། དཔོན་པོ་མགོན་རྣམ་གྱི་ཕུ་བོ་སྒོ་མང་དགེ་བཤེས་སྐུ་
མདུན་དུ་མཇལ་བར་དྲང་ངེས་རྣམ་འབྱེད་ཀྱི་གསུང་འཕྲོས་འགའ་ཞིག་གནང་་་་
ཞིང་སྐུ་ལྔའི་སྲོག་གཏད་སྩལ། རྒྱ་ཚང་རི་ཁྲོད་པ་ཚང་གི་ཐུགས་འདུན་བཞིན་ལོ་
གྱོན་མ། འོད་ཟེར་ཅན་མ། ཁྱུང་ཁྲ། སྐུ་ལྔ། དམ་ཅན་བཅས་ཀྱི་རྗེས་གནང་སྩལ། །
རྒྱ་ཚང་རི་ཁྲོད་པ་འདི་བ་མར་མིའི་ལུགས་ཀྱི་ཕྱག་རྒྱ་ཆེན་པོའི་ལྟ་བ་དང་མཐུན་་་
པར་ཞལ་གྱིས་འཆེས་པས་འདི་དུས་ལྟ་སྒོམ་གྱི་གནད་ལས་བརྩམས། གསུང་
འཕྲོས་རྒྱུན་རིང་མཛད་པའང་དབང་ཕྱུག་མི་ལ་རས་པས། དོན་དམ་བདེན་པའི་
དབང་དུ་ནི། །བགེགས་ལས་སངས་རྒྱས་ཉིད་ཀྱང་མེད། །སྒོམ་པ་བོ་མེད་བསྒོམ་
བྱ་མེད། །བགྲོད་བྱ་ས་དང་ལམ་རྟགས་མེད། །འབྲས་བུ་སྐུ་དང་ཡེ་ཤེས་མེད། །
དེ་ཕྱིར་མྱ་ངན་འདས་པ་མེད། །མིང་དང་ཚིག་གིས་བཏགས་པ་ཙམ། །ཁམས་
གསུམ་བརྟན་དང་གཡོ་བར་བཅས། །གདོད་ནས་མ་གྲུབ་སྐྱེ་བ་མེད། །ཅེས་དང་།།
ཀུན་རྫོབ་བདེན་པའི་དབང་དུ་ནི། །འཁོར་བ་དང་ནི་མྱ་ངན་འདས། ཐམས་
ཅད་ཡོད་ཅེས་ཐུབ་པས་གསུངས། །ཞེས་སོགས་ཀྱི་འགྲོས་དང་མཐུན་པ་ཞིག་
ཡིན་མཆི། སྒར་བཏེགས་པ་དངུལ་རྭ་ལྷ་སྡེ་ནས་སྦྱིན་བདག་མང་པོས་གདན་
དྲངས་པ་ལྟར་བྱོན། འཇམ་མགོན་རྒྱལ་བ་གཉིས་པའི་བཤད་སྒྲུབ་བསྟན་པའི་
གསལ་བྱེད་ཆེན་པོ་སྒོ་མང་མཁན་སྤྲུལ་བློ་བཟང་ཚུལ་ཁྲིམས་རྒྱ་མཚོ་དང་། ཕྱག་
23)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
མཛོད་མཁན་པོའི་སྤྲུལ་སྐུ་རྣམ་གཉིས་སྐུ་མདུན་དུ་མཇལ་བར་ཕེབས་པ་ལ་གང་་
ཅིའི་གསུང་གླེང་འཕེལ་ཞིང་རྟ་ཆེན་རེ་ཕུལ། དོན་གཉེར་ཅན་འགར་གུར་དྲག་
མེ་འཁྱིལ་གྱི་བྱིན་རླབས་དང་སྐུ་ལྔའི་སྲོག་གཏད་སྩལ། བླ་བྲང་ཕྱོགས་ཀྱི་དྲག་
ཞན་ཆེས་མང་བ་མཇལ་བར་འོང་བ་འདོད་ཆོས་ཀྱིས་ཚིམ་པར་མཛད། རྩེ་
དབུས་ནང་དང་ཆ་གན་བེ་ཤིང་གི་དགོན་པར་གདན་དྲངས་པ་ལྟར་བྱོན།
ཚོགས་ཆེན་ཁྲི་བ་དང་རྒྱུད་པའི་ཁྲི་བ་གཉིས་ཀྱིས་གཙོས་བསུ་རིང་ལ་འོངས་པ་་་་
རྣམས་འདིར་སླེབས། འཇམ་དཔལ་བརྟན་པའི་འཁོར་ལོའི་རྣམ་འཕྲུལ་སྐྱབས་
རྗེ་གུང་ཐང་སྤྲུལ་སྐུ་རིན་པོ་ཆེ་དེ་ཕྱོགས་སུ་བཞུགས་པའི་མགྲོན་གཉེར་འཚམས་་
ཞུ་འབུལ་བར་འོངས་པའི་ལན་དུ་འདི་ག་ནས་ཀྱང་འཚམས་ཞུ་བ་ཆེད་མངགས་་་
གནང་། མཛོད་དགེའི་ཉིན་མ་དང་། འབོས་བོ་ཚང་སོགས་སུ་ཕེབས་བཞུད་
གནང༌། རྐ་ཆུ་ཁ་དང་ཧོར་སོ་ནག་གྱོད་ལ་ཐུག་ཏེ་མི་ཤ་མང་པོ་ཡོད་པ་ད་ལམ་
ཅིས་ཀྱང་འདུམ་དགོས་ཚུལ་གྱི་ཡི་གེ་གནང་བ་ཧོར་དཔོན་པོས་གུས་པས་སྤྱི་བོར་་
བླངས་ཏེ་གཟུ་བ་རྣམས་ལ་དཀའ་ཚེགས་མེད་པར་རང་འགྲིགས་ལྟ་བུར་སོང༌།
བདུན་པའི་ཉི་ཤུ་ཐམ་པའི་ཉིན་བཞག་སྡོམ་དང་། མཐའ་བའི་ཐབ་བསུ། རང་
དགོན་གྱི་ནང་ཆེན་ཁག་དཔོན་སློབ་ཁྲི་གདན་ཟུར་ལས་སྣེ་གྲྭ་ཚང་མང་དང་་་་་་་
བཅས་པས་ཆིབས་བསུ་དང༌། མཆོད་པའི་ཡོ་བྱད་དུ་མ་ཐོགས་པའི་སེར་སྦྲེངས་
ཚར་དུ་དངར་བས་མདུན་བསུས་ཏེ་བླ་བྲང་གཟིམས་ཆུང་དུ་ཕེབས། ཚོགས་ཆེན་
ལ་ཉིན་ཁ་ཤས་ཀྱི་རིང་མང་ཇ་དང་། འགྱེད་ཐེབས་རྟ་ནོར་ལྔ་བཅུ། གསེར་ཁྲིའི་
གྲྭ་ཚང་ལ་འགྱེད་ཐེབས་རྟ་ནོར་ཉི་ཤུ། སྟོད་སྨད་ཀྱི་དགོན་ལག་རྣམས་དང་།
ཁང་གསར་ཉིན། རྐ་ཆུ་ཁའི་སེར་སྡེ་བཅས་ལ་གཏོང་ཐེབས་གནང་བ་ཐམས་
ཅད་བསྡོམས་པར་རྟ་ནོར་སྟོང་དུ་ཉེ་བ་དང་། དངུལ་རྡོ་ཚད་མང་པོ་སོང་། བོ་
ཤོ་དགོན་པའི་འདུ་ཁང་གསར་བསྐྲུན་གྱི་ཐེབས་སུ་རྟ་ནོར་མང་པོ་སྩལ། བརྒྱད་
231



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་ཚེས་མགོར་ཉིན་གསུམ་གྱི་རིང་གཤེད་འདུལ་མཛད་པས་དབོན་བོའི་ཁམས་་
ལ་དྭངས་བསྐྱེད་ཆེན་པོ་བྱུང་། རྐྱང་ཚའི་ཆུ་ཚན་དུ་འཕྲོད་བསྟེན་མཛད་སྐབས།
ལཱ་ཁ་ཧུ་ཐོག་ཐུ་སོགས་སྟོད་ཕྱོགས་ཀྱི་མཇལ་མི་མང་པོ་སླེབས། ཧོར་ཚང་དང་། །
རྩེ་ཁོག་ནས་གདན་འདྲེན་ཞུ་མི་སླེབས་པ་རྣམས་ལ་ལོ་རྗེས་མར་ཕེབས་རྒྱུའི་ཞལ་
བཞེས་གནང་། དགོན་ལག་ཁག་སོ་སོ་དང༌། མཛོད་དགེའི་ཤོག་སོ་སོའི་དཔོན་
པོ་རྣམས་འཚམས་ཞུར་སླེབས། ཁང་གསར་དཔོན་པོ་སྐལ་བཟང་དགྲ་འདུལ་
དུས་ཆོས་སུ་གྱུར་པའི་བསྔོ་རྟེན་འབྱོར་བས་སྦྱངས་ཆོག་དང་འཕོ་བ་གནང་།
གཙོས་ཁྲི་སྤྲུལ་རིན་པོ་ཆེ་སྟོད་ཕྱོགས་སུ་ཕེབས་པ་ཕྱིར་ལམ་མཇལ་བཞེད་ཀྱིས་་་་་
དགུ་བའི་ཚེས་ལ་འདི་གར་བྱོན་པ་དང་མཇལ་འཛོམ་གནང་། ཐུགས་འདུན་
ལྟར་ས་སྐྱའི་གསེར་ཆོས་བཅུ་གསུམ་གྱི་རྗེས་གནང་སོགས་བཀའ་རྒྱ་མ་འགའ་་་་་་
ཞིག་གནང༌། དངུལ་རྡོ་ཚད་དང་ཆིབས་ཆིབས་རོགས་སོགས་དངོས་འབུལ་སྤམ་
མཐོ་བ་བཏེགས། གཙོས་མཆོག་སྤྲུལ་སྨད་ཕྱོགས་སུ་བསྐྱོད་པ་ལ་ནང་ཁག་སོ་
སོས་ཆིབས་སྐྱེལ་བྱས། ས་དཀར་ཆོས་ཐོག་ནང་མཚན་ཉིད་གྲྭ་ཚང་གི་འཛིན་གྲྭ་
ཕལ་ཆེར་ལས་རིགས་ལུང་གི་རྒྱུགས་བཞེས། བཅུ་བའི་ཚེས་དགུ་ནས་རི་ཁྲོད་དུ་
བཅད་རྒྱ་དམ་པོར་བཞུགས། མགོ་ཟླའི་ཚེས་བཅུ་གཉིས་ཀྱི་ཉིན་སང་ཉིན་མགོན་
དཀར་ཀྱི་ཙཀ་ལི་ཞིག་བཞེངས་དགོས་སྙམ་དུ་དགོངས་པ་འཁྲུངས་པའི་མཚན་མོ་
མནལ་ལམ་དུ་མ་དགོན་གྱི་མགོན་བླ་སོགས་འགའ་ཞིག་གིས། མགོན་པོ་རང་
བྱོན་གྱི་མདུན་ནས་ཚོགས་འཁོར་བྱས་པའི་ཚོགས་རྫས་ཡིན་ཟེར། རང་རང་གིས་
ཐེག་ཚོད་རེ་ཁྱེར་འོངས་པ་མདུན་དུ་སྤུངས་པའི་ཁྲོད་དུ་ཞོ་ཐོད་པ་གང་ཡོད་པ་་་
དང་པོར་ཕུལ་ཏེ་དཔོན་སློབ་ཐམས་ཅད་ཀྱིས་མཁའ་སྤྱོད་མའི་ཤིས་བརྗོད་བྱམས་
པ་ཆོས་ལེགས་ཀྱིས་མཛད་པ་དེ་རྫོགས་པར་གསུངས་པ་ཞིག་རྨིས་པ་ཕྱིས་འབྱུང་་་
དགེ་ལེགས་ཕུན་སུམ་ཚོགས་པའི་མཚན་མར་ངེས། ཉི་ཤུ་ཐམ་པའི་དགུང་མོ་
232



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕར་ཕྱིན་འཛིན་གྲྭའི་དམ་བཅའ་ཆེན་མོའི་མགོན་དུ་བྱོན་ཏེ་གཟིགས་རྟོག་མཛད།
ཉེར་ལྔ་ནས་བླ་བྲང་ཆེན་མོའི་གཟིམས་ཆུང་དུ་བཅད་རྒྱར་བཞུགས། མགོ་ལོག་
ཁང་གསར་དཔོན་པོ་ཉི་མ་དོན་གྲུབ་བྲོ་འཚལ་བ་འཁོར་མི་ཉུང་ཙམ་དང་བཅས་
སྐྱབས་ཞུར་སླེབས་པ་ལ་བཀའ་བསྒོ་དང་ལྗགས་མཆིལ་འདེབས་པ་སོགས་ཀྱིས་་་་
ནད་ལས་གྲོལ་བར་མཛད། ཐུན་གསེང་རྣམས་སུ་སྔར་ལེགས་བཤད་སྙིང་པོ་
ཐུགས་འཛིན་མཛད་པའི་འཕྲོའི་མཇུག་རྫོགས་ཀྱི་བར་ཐུགས་འཛིན་ཤིན་ཏུ་བྱང་
བ་མཛད། ད་ལྟ་རྙེད་བཀུར་སྡུད་པའི་ཡན་ལག་ཏུ་གཞུང་ཆེན་མོ་རྣམས་ལ་
དགོས་པ་ཆུང་བར་མཐོང་ནས་བླ་ཆེན་གྱི་བཞུགས་གྲལ་དུ་ཕེབས་ཕྱིན་ཆད་་་་་་་
མཚན་ཉིད་ཀྱི་གཞུང་དང་ལམ་རིམ་བློ་སྦྱོང་སྐོར་རྒྱང་བསྐྱུར་བྱེད་པའི་སྲོལ་ངན་་་
ཞིག་དར་འདུག་མོད་རྗེ་བླ་མ་འདི་ཉིད་སྟོད་སྨད་ཐམས་ཅད་དུ་འཕྲིན་ལས་ནམ་་
མཁའ་དང་མཉམ་པ་བྱུང་བའི་དུས་སུའང་ཡབ་རྗེའི་ཐུགས་བཅུད་ལེགས་བཤད་་
སྙིང་པོའི་གཞུང་རྫོགས་པར་ཐུགས་འཛིན་དང་གཤར་སྦྱངས་མཛད་པ་རྗེས་སུ་ཡི་
རང་བའི་གནས་བླ་ན་མེད་པར་གོ་བར་གྱིས་ཤིག་གཙོས་གསེར་ཁྲི་སྐུ་ཕྲེང་
གསུམ་པའི་རྣམ་ཐར་དང་། བླ་མའི་གསོལ་འདེབས་ཀྱི་འགྲེལ་བ་སོགས་གསུང་
རྩོམ་མང་ཙམ་གནང་། །
ཆུ་སྦྲུལ( སྤྱི་ལོ ༡༨༩༣) ལོ་གསར་གྱི་དགའ་སྟོན་སོགས་དཀྱུས་ལྟར་དང་།
སྨོན་ལམ་ཆེན་མོའི་གསུང་ཆོས་སུ་ལམ་རིམ་ཆུང་བའི་དབུ་ནས་གཟབ་བཤད་་་་་་
ཆོས་ཐུན་རིང་པོ་ཞིག་བཀའ་དྲིན་བསྐྱངས། གདན་ས་འདིར་སྔ་མོ་ཆོས་འཁོར་
རྒྱལ་གྱི་ཕྱག་ལེན་ལྟར་ཚུགས་པར་གྲགས་པའི་འཆམ་རྙིང་ཞིག་ཡོད་ཀྱང་ངེས་་་་
བཞག་ཆེར་མེད་པ་ལ་འདི་དུས་འཆམ་ངེས་ཆ་ཅན་གྱི་གྲྭ་བ་རྒན་པ་ཁ་ཤས་ཡོད་་་
པ་དགེ་རྒན་དུ་བསྐོས་ཏེ་འཆམ་པ་གསར་བུ་ཚོར་འཆམ་སློབ་ཏུ་བཅུག་པ་ཡུན་་་་
རིང་སྦྱངས་པས་ཞིབ་ཆ་ཐོན་བྱུང་། འཆམ་པ་རྣམས་ཀྱིས་ལོ་ལྟར་རྡོ་རྗེ་འཇིགས་
233



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བྱེད་ཆེན་པོའི་ལས་རུང་བསྙེན་པ་གཏོང་དགོས་ཚུལ་གྱི་ལྗགས་བཀོད་སྔར་ནས་་་་
གནང་ཟིན་མོད། འདི་དུས་ཞྭ་ནག་པ་སྔར་ལས་ཇེ་མང་དུ་བཏང་སྟེ། ཞྭ་ནག་
ཕོད་ཀ་གསར་བ་གྲས་མཚུངས་བཅོ་ལྔ་དང་། རྒྱུན་བཞིའི་འཆམ་གོས་གསར་བ་
འགའ་ཞིག་དང་། འཆམ་པའི་གྲངས་མཚུངས་ཀྱི་ཕུར་བུ་དང་། ཞགས་པ་སོགས་
སྤུས་ལེགས་གྲས་མཚུངས་གསར་འཇོག་མཛད། འཆམ་དང་བཅོ་ལྔའི་མཆོད་པ་
ལ་གཟིགས་རྟོག་མཛད། འཆམ་ཞེས་པ་འདིའི་བཤད་ཁུངས་རྣལ་མ་ཞིག་མདོ་
རྒྱུད་ཚད་ལྡན་རྣམས་སུ་ཅུང་ཟད་དཀོན་པར་མངོན་ཡང་། དགེ་ལྡན་པའི་
དགོན་ཁག་ཕལ་ཆེར་དུ་འཆམ་གྱི་ལག་ལེན་དར་འདུག་པ། མི་མང་གི་སྣང་བ་
འབྲིད་པའི་ཐབས་དང༌། ཆོས་སྲུང་དགྱེས་པའི་མཆོད་སྤྲིན་དུ་འགྲོ་བ་ཡིན་ནམ་
སྙམ། ལ་ལ་ཞིག་མཚན་ཉིད་ཀྱི་འཆད་ཉན་ལས་ཀྱང་འཆམ་གལ་ཆེ་ཞེས་གླེང་བ་
བདུད་ཀྱིས་བརླམས་པའི་ཚིག་ཡིན་པ་ཤེས་སླ་མོད། རྗེ་བླ་མ་འདིས་སྟོད་སྨད་
ཐམས་ཅད་དུ་མདོ་སྔགས་ཀྱི་འཆད་ཉན་དང་། སྒོམ་སྒྲུབ་ཀྱི་སྲོལ་བཟང་དར་
རྒྱས་སུ་མཛད་པ་རྩལ་འདོན་ལྟ་བུ་གནང་བའི་ཞར་ལ་སྒྲིག་ལམ་གྱི་ཁོངས་སུ་་་་་
གཏོགས་པའི་ལག་ལེན་ཕྲ་མོ་རྣམས་ལའང་ཞིབ་ཏིག་ནན་ཏན་མཛད་ཚུལ་བློ་་་་་་
དང་ལྡན་པ་རྣམས་ཀྱིས་ཤེས་པར་བྱོས་ཤིག ཧོར་ཡུལ་ནས་བྱ་ཕུག་སྤྲུལ་སྐུ་ངོ་
གཡོག་སླེབ་སྟེ། སྔགས་རམས་པ་དང་། ཨུ་རད་ཤོག་གི་ཏཱ་གུང་དང་། ཇ་སག་
སོགས་དད་ལྡན་དཔོན་འབངས་དགོན་གྲོང་སྤྱི་སྒེར་སོ་སོ་ནས་ཞུ་ཡིག་བསྔོ་རྟེན། །
བརྟག་ཞུ་བསྐུར་བ་རྣམས་ཕུལ་བར་གང་འཚམས་ཀྱི་ལན་སྩལ། མགོ་ལོག་དཔལ་
ཡུལ་དགོན་པའི་སྤྲུལ་སྐུ་དང་འདུས་སྡེ་ནས་ཐུགས་བརྟག་ཞུས་པའི་ལན་ཡང་་་་་
བསྐུར་གནང་མཛད། སྔ་མོ་རྒྱུན་ཇ་མེད་སྟབས་འདི་དུས་བླ་བྲང་ནས་ལན་
འདུས་བརྒྱད་ཅུ་གྱ་ལྔ་རྒྱུན་ཇའི་སྤྱི་རྫས་སུ་སྦྱོར་འཇགས་མཛད་དེ་ཆོས་མཚམས་་་
སུ་རྒྱུན་ཇ་འཆག་མེད་གཏོང་བའི་སྲོལ་ཚུགས། རྐ་ཆུ་ཁ་དང༌། ཟམ་ཚར་དད་
234



，
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྡན་ཁ་ཤས་ཀྱི་སར་ཕེབས་བཞུད་གནང་། གདན་ས་ཆེན་པོ་འདིར་མདོ་སྔགས་
ཡོངས་སུ་རྫོགས་པའི་སྲོལ་བཟང་འཛུགས་པར་བཞེད་ནས་འདི་དུས་གྲྭ་བ་སུམ་་་་
ཅུ་སོ་བདུན་ལ་ཚེགས་བཙུགས་ཏེ་ཚོ་བདུན་དབུ་མཛད་དཀོན་མཆོག་བཀྲ་ཤིས་་་་
ལས་ཀུན་རིག་གིས་ཆོག་ཐིག་རྡུལ་ཚོན། དབྱངས་རྟ། ཕྱག་རྒྱ། སྦྱིན་སྲེག་སོགས་
དང་། རྡུལ་ཚོན་ཆབ་འདྲེན་གྱི་བར་ཆ་ལག་དང་བཅས་པ་ཞིབ་པར་སློབ་དགོས་
ཚུལ་གྱི་གསུང་བཀོད་ནན་ཏན་སྩལ་ཏེ། གཉིས་པའི་ཚེས་གསུམ་ནས་དབྱངས་རྟ་
སོགས་བསླབ་སྦྱང་གི་དབུ་ཚུགས། ཉིན་འགར་རྐྱེན་སེལ་དུ་རྟ་མགྲིན་གྱི་གཏོར་
ཟློག་མཛད། ལྷ་སྡེ་ཉིན་མའི་མི་བཞི་མཛོད་དགེ་བྱམས་མེ་ནས་བསད་པའི་དོན་
དུ་བླ་བྲང་དང་། མཛོད་དགེའི་ཤོག་པ་རྣམས་ཁ་མཆུར་འགྲོ་ཉེན་ཆེ་བ་ལ་སྐུ་
ཚབ་མངགས་ཏེ་རེ་ཞིག་འདོགས་ཆིངས་དང་རྗེས་སོར་གཏམ་རྩིས་བྱས། ལྷ་མོའི་
གསེར་ཁྲི་སྤྲུལ་བའི་སྐུའི་ཐུགས་འདུན་བཞིན་འཇམ་དབྱངས་དཀར་པོའི་སྒྲུབ་་་་་
ཐབས་དང་། རྭ་རྒྱའི་གྲྭ་རིགས་ཤིག་གིས་བསྐུལ་ཏེ་འཇམ་དབྱངས་སྨྲ་སེང་གི་
སྒྲུབ་ཐབས་གསར་རྩོམ་མཛད། ཐེ་བོ་ཕྱོགས་ནས་གདན་འདྲེན་གྱི་སྙན་བསྐུལ་
ནན་ཆེ་བ་ལྟར། སྒར་བཏེགས་པ་དགོན་པ་ཕན་ཚུན་གྱི་ཁྲི་བ་དང་། ལས་སྣེ། །
ཤོག་པའི་སྡེ་སོ་སོའི་དྲག་རིམ་རྣམས་ཀྱི་ཆིབས་བསུ་ལྷན་ཅིག་ཞུས། གཟའ་རུའི་
དགོན་པའི་འདུ་ཁང་གསེར་ཚོན་བཅས་གྲུབ་པར་ཤིས་བརྗོད་ཀྱི་མེ་ཏོག་འཐོར། །
དགོན་པར་གསོ་སྦྱོང་དང་འཇིགས་བྱེད་བདག་འཇུག་འཛུགས་རྒྱུའི་གསུང་་་་་་་་
བཀོད་སྩལ། བཀྲ་ཤིས་ཐང་དུ་ཤོག་པ་སྤྱིའི་རིམ་གྲོར་སྦྱིན་སྲེག་སོགས་གསུངས།
ཚོང་རུའི་ཁྲི་བ་གནས་གཞི་སྟོབས་ལྡན་ཚང་ནས་གདན་དྲངས་ཏེ་དངོས་འབུལ་་་
བཏེགས། དགོན་པའི་གཞུང་དང་། འབེ་ཐོའུ་ལྔ་བོའི་སྤྱི་ལ་རིམ་གྲོ་གནང་། བར་
མིའི་ཤོག་པའི་སེར་སྐྱ་ཆེས་མང་བར་ཐུགས་རྗེ་ཆེན་པོའི་དབང་སྩལ། བར་མའི་
དགོན་པའི་འདུ་ཁང་གསེར་ཚོན་བཅས་གྲུབ་པར་རབ་གནས་མདོར་བསྡུས་་་་་་་་
235



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གནང་ཞིང་འགྱངས་མིན་གསོ་སྦྱོང་ཚུགས་དགོས་ཀྱི་གསུང་བཀོད་སྩལ། གཟའ་
ཚོང་གི་གཞི་བདག་རྣམས་ལ་བསངས་དང་དཀར་གཏོར་བསྔོ་བ་མཛད། བར་
མའི་གྱོད་མཇུག་བསྡུམས་པ་སོགས་ཁ་མཆུ་གང་ཡོད་ལ་འདུམ་ཆིངས་དང་།
གསོད་ངེས་ཀྱི་ནག་ཅན་འགའ་ཞིག་བཙོན་ལས་འདོན་པ་སོགས་མི་འཇིགས་པ་་་་
སྐྱབས་ཀྱི་སྦྱིན་པས་ཉམ་ཆུང་རྣམས་ཉེར་འཚེ་ལས་སྐྱོབ་པར་མཛད། བྲ་བོ་བླ་
མའི་ནང་ཆེན་དང་། མཛོད་རུའི་སྡེ་གཞུང་ལ་རིམ་གྲོ་གསུངས། ཚུལ་སློང་རི་
ཁྲོད་ཀྱི་འདུ་ཁང་གསར་དུ་གྲུབ་པ་ལ་རབ་གནས་མདོར་བསྡུས་གནང་ཞིང་དུས་་་
བཟང་གི་ཐེབས་སྦྱོར་འཇགས་མཛད། གཟའ་ཚོང་ཕྱོགས་ཀྱི་དགོན་པ་དེ་རྣམས་
ཀྱི་འདུ་ཁང་དང་རྟེན་བཞེངས་སྐབས་བླ་བྲང་རང་ནས་གནང་སྦྱིན་སྤམ་མཐོ་་་་
སྩལ་བར་མ་ཟད། ཆོས་ཐོག་གི་ཐེབས་ཀྱང་བབས་འོས་དང་བསྟུན་པ་གནང་། །
ལྷ་བསོ། བོ་ཤོ །དེའུ་སྒང་དགོན་སོགས་པགས་དབྱིས་ཀྱི་སེར་སྐྱ་མང་པོ་དང་།
སྔོ་ཆེའི་བླ་མ། དཔལ་ཤེ་དབོན་པོ། ཚ་ཁོའི་དགོན་པ་སོགས་གདན་འདྲེན་པ་
དང་འཚམས་ཞུ་བ་མང་པོ་སླེབ། ཨ་ལགས་སྨོན་ལན་རིན་པོ་ཆེའི་ཡང་སྤྲུལ་དེའུ་
སྒང་དགོན་པའི་ཁྲིར་བསྐོས། སྒར་བཏེགས་ནས་ཤང་མོ། རེ་མདོ། འབུ་ཐང་
དབྱིས་པ་ཁ་གསུམ། ས་རལ་བ། འབྲུ་རྫི་ཁ་བ། སྒང་རྩ། ཤ་རྒྱ། རྟ་སྒང་། ངེས་
བཟང༌། ཕུག་སྡུམ། སྐྱ་ཆེན་པ་རྣམས་སུ་རིམ་པར་ཕེབས་ཏེ། ཚེ་དབང་། དྲུག་
ཅུ་བ་དང་སྦྱངས་ཆོག འཕོ་བ་བསྔོ་སྨོན་སོགས་རང་རང་གི་འདོད་མོས་དང་
བསྟུན་པའི་ཆོས་ཀྱི་དགའ་སྟོན་སྩལ། འབུ་སྒང་བར་སྨྱོན་མ་མང་སྟབས་སྡེ་
དམངས་ལ་རྟ་མགྲིན་གསང་སྒྲུབ་ཀྱི་རྗེས་གནང་སྩལ། བོ་ཤོ་དགོན་པའི་འདུ་
ཁང་དང་གྲྭ་ཤག་རྣམས་སྔ་དུས་རྐྱེན་དབང་གིས་འཇིག་པའི་སྐབས་གསར་སྐྲུན་་་་་
བྱས་གྲུབ་པས་དེར་རིམ་གྲོ་དྲུག་ཅུ་བ་གསུངས། བསྟན་པ་རྒྱས་པའི་རྟེན་འབྲེལ་
དུ་དགོངས་ཏེ་གནས་བཅུ་དལ་བུས་གསུངས་ཤིང་། འདུ་ཁང་སོགས་གྲུབ་པ་
236



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཤིན་ཏུ་ལེགས་ཚུལ་དང་། རིམ་གྱིས་གསོ་སྦྱོང་དང་། རྡོ་རྗེ་འཇིགས་བྱེད་ཆེན་
པོའི་བདག་འཇུག་རེ་ཚུགས་ཨེ་ཐུབ་བལྟ་དགོས་ཚུལ་གྱི་ལྗགས་བཀོད་སྩལ། སྔོ་
ཆེ་ཁོག་ཏུ་ཕེབས། སྔོ་ཆེ་བླ་མའི་འདུན་པ་བཞིན་རྟ་མགྲིན་ཡང་གསང་གི་དབང་
གནང་། རི་ཁྲོད་པ་རྣམས་ལ་ལྷ་མོའི་རྗེས་གནང་སྩལ། སྔོ་ཆེ་སྐུ་སྐྱེ་ཚང་དགོངས་
པ་གཞན་དུ་གཏད་པའི་ཡང་སྲིད་གསལ་ཁ་མེད་སྟབས། དེའི་དབོན་པོས་གཞིས་
ཀ་རྗེ་ཉིད་ལ་ཕུལ། ཁོ་རང་ཚོའི་འདུན་པ་ལྟར་རྗེས་སོར་ཁྲི་བ་རེ་མངགས་ཆོག་
པའི་ཞལ་བཞེས་གནང་། ཝ་ཆུ་ཁ་བ་དང་ར་སྣང་བའི་གྱོད་ལ་ཆིངས་མཛད། ཝ་
ཆུ་ཁ་བ། དཔལ་ཤེ་ནང་གོང་འགབ། གྲྭ་ཚང་འདུ་ཁང་རྣམས་སུ་ཞབས་ཀྱིས་
བཅགས། དགོན་པ་གཉིས་སོ་སོར་སྦྱིན་སྲེག་དང་དྲུག་ཅུ་བ་གསུངས། ཧོ་རེ། རཱ་
སྣང་། ཡར་རྒྱུར། མར་རྒྱུར། འདམ་ལུང་། སྔོ་སྔོ། སྤངས་རྒྱུ། བཀྲ་ཤིས་དགོན་
པ་རྣམས་སུ་རིམ་བཞིན་ཕེབས་ཏེ་གང་འདོད་ཀྱི་ཆོས་ཆར་ཕབ། པགས་དེའུ་
སྒང་དགོན་པར་མགོན་པོའི་ཞི་བའི་སྦྱིན་སྲེག་གནང༌། པགས་པའི་སྡེ་བ་བཅོ་
བརྒྱད་སོ་སོར་བྱོན་ཏེ་རིམ་གྲོ་ཆོས་བཀའ་ཕྱག་དབང་སོགས་འདུན་པ་ལྟར་སྩལ།
དགོན་པར་འཇིགས་བྱེད་བདག་འཇུག་གཏོང་ཐེབས་སྤྱི་རྫས་ཀྱི་སྣོན་པ་བཞག །
མགར་སྒོང་པ་དང་། ནགས་རྒྱ་ཁ་བའི་སྡེར་རིམ་གྲོ་འགའ་ཞིག་གནང་། འཚའ་
བླ་མ་སོགས་ཉུང་བསྡུས་ལ་མཁའ་སྤྱོད་མའི་སིནྡྷ་རའི་བྱིན་རླབས་སྩལ། རྡོ་ཐུག་
ཁོག་པོ་དང་། ཚིས་ལུང་པ་སོགས་ཀྱི་གྱོད་དོན་ལ་སྐུ་ཚབ་མངགས་ཏེ་འདུམས་
པར་མཛད། བྲག་སྒམ་པ་དགོན་གྲོང་སྤྱིའི་འདུན་པ་བཞིན་ཀུན་རིག་གི་སློབ་
དབང་དང༌། མགོན་པོ་རྒྱས་པའི་སྦྱིན་སྲེག་གནང་། དགོན་པར་གསང་འདུས་
བདག་འཇུག་སྔར་ཚུགས་ཟིན་པ་ལེགས་ཚུལ་དང་། འཇིགས་བྱེད་ཀྱི་བདག་
འཇུག་ཀྱང་འགྱངས་མིན་འཛུགས་དགོས་ཚུལ་གྱི་ལྗགས་བཀོད་སྩལ། གཉན་
རྒན་དར་བ་ལ་བསངས་བཏང༌། དཔྱིས་སྟོད་མའི་ཤོག་པར་རིམ་གྲོ་དང་ཁྱིམ་
237



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞུས་འགར་ཕེབས། ཨ་ལགས་ལུང་བཟང་ནང་བ་སྤྲུལ་བའི་སྐུའི་ནང་ཆེན་དུ་
བཞུགས་ཞག་མཛད། རིམ་གྲོ་འགའ་ཞིག་གསུངས། སུམ་མདོའི་དགོན་དུ་འབྲིང་
བའི་ཤོག་པ་སྤྱིར་རྡོ་རྗེ་འཇིགས་བྱེད་ཆེན་པོའི་རྒྱས་པའི་སྦྱིན་སྲེག་དང་། དེ་གའི་
རི་ཁྲོད་པ་རྣམས་ལ་བདེ་མཆོག་ལཱུ་ཨི་བའི་དབང་གནང་ཞིང་མྱུར་བར་བདེ་་་་་་
མཆོག་གི་ཆོ་ག་ཚུགས་དགོས་ཚུལ་གྱི་གསུང་བཀོད། འབྲིང་བའི་བྲག་དཀར་དུ་
ཚོགས་འཁོར་འབུལ་མི་མངགས། ཆས་པའི་དཔྱིས་རྒྱ་མཆེད་དུ་སྦྱིན་བདག་ཅིག་
ལྔ་ལམ་དུ་ཐེག་པའི་སར་གདན་དྲངས་པ་ལྟར་ཕེབས། ལམ་བར་རུ་བ་མང་པོའི་
སར་ཕེབས་བཞུད་དང༌། དུས་འདས་ཀྱི་དོན་དུ་ཀུན་རིག་གི་སློབ་དབང་དང་།
སྦྱངས་ཆོག་སོགས་གནང་། དམེ་བོ་དཔོན་པོ་དབང་རྒྱལ་སོགས་མཛོད་དགེའི་
ཤོག་ལྔ་དང་། སྒར་རྙིང་གི་ལས་སྣེ། ཀླུ་ཆུང་རྒྱ་མཁར་གྱི་ཁྲི་བ་སོགས་འཚམས་ཞུ་
བ་མང་པོ་སླེབས་པ་གང་ཅིའི་གསུང་འཕྲོས་དང་གནང་ཆ་སོགས་ཀྱིས་ཚིམ་པར་་་
མཛད། བླ་བྲང་སྐུ་ཕྱོགས་རིན་པོ་ཆེར་མཛོད་དགེའི་སྟོད་ཕྱོགས་དང་བླ་བྲང་གི་
གྱོད་འགྲིག་རྒྱུའི་དོན་ལ་ནང་ཉམས་ཀྱི་ཞུ་ཡིག་འབུལ་བསྐུར་གནང་། ཆས་པའི་
དཔྱིས་ཡར་འགག་མར་འགག་ནས་ཁོ་རང་ཚོའི་ཡུལ་སྐད་ལ་ཙོང་ཀུའུ་ཞེས་་་་་་་
འབོད་པའི་འགོ་བ་རྣམས་འཚམས་ཞུར་བྱུང་བར་ཆ་གན་ཧུ་ཐོག་ཐུ་ཆེན་པོས་་་་་
གསར་འདེབས་མཛད་པའི་དགོན་པ་འདིའི་ཆེད་ཐམས་ཅད་འཐེན་ཁྱེར་མེད་་་་་་
པར་གྲོས་མཐུན་གྱིས་ཁུར་དུ་བླངས་ནས་འདུ་ཁང་སོ་སོའི་ལས་ཀ་རྣམས་མྱུར་དུ་་
གྲུབ་པར་བྱས་ན་འཕྲལ་ཡུན་དུ་ལེགས་ཚུལ་གྱི་བསླབ་སྟོན་གནང་བ་བཀའ་་་་་་་
བཞིན་བསྒྲུབས་པའི་ཁས་ལེན་ཞུས། དེ་ནས་སླར་ཆིབས་བསྒྱུར་བ་བཞི་བའི་ཚེས་
བརྒྱད་ཀྱི་ཉིན་གདན་སར་ཕྱག་ཕེབས། འདི་དུས་ཐེ་བོ་རོང་ནས་གྲྭ་རྒྱུན་གསར་
བ་བཞི་བཅུ་སྐོར་བྱུང་བ་རྣམས་མཚན་ཉིད་གྲྭ་ཚང་དང་རྒྱུད་པ་སོགས་ཀྱི་ཚོགས་་
སུ་འཇུག་རྒྱུའི་ལྗགས་བཀོད་སྩལ། ཐེ་བོ་ཕྱོགས་སུ་ཕེབས་རེས་ཀྱིས་གྲྭ་རྒྱུན་མང་
238



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དུས་དྲུག་ཅུ་བདུན་ཅུ་ཙམ་རེ་དང༌། མ་མཐའ་འང་སུམ་ཅུ་སྐོར་མེད་པའི་དུས་
མི་སྲིད་པ་ལྟ་བུ་ཡིན་པས་དེ་དག་ལས་ཉམས་ཆུང་རྣམས་ལ་གཟན་ཤམ་སྟོད་་་་་་
འགག་སོགས་གྱོན་པ་དང་། བྲོ་ཆས་གང་དགོས་སྩོལ་བ་སོགས་བརྩེ་གཟིགས་
ཀྱིས་སྐྱོང་བར་མཛད། གདུ་བུ་ཆོས་རྗེ་ཕྱོགས་ཀྱི་གྲྭ་བ་འགར་ཐུགས་རྗེ་ཆེན་པོ་
བདེ་གཤེས་ཀུན་འདུས་ཀྱི་དབང་སྩལ། ཀུན་རིག་གི་བདག་འཇུག་པ་རྣམས་ཀྱིས་
དབྱངས་རྟ་སོགས་ཀྱི་རྒྱུགས་དང་། མཛོད་ཀྱི་འཛིན་གྲྭ་ནས་མཛོད་རྩའི་རྒྱུགས་
ཕུལ་བ་བཞེས། ཁྱོ་ཁོའི་གཅའ་ཚང་གི་དཔོན་པོ་ཤི་བའི་སར་གདན་དྲངས་པ་
བཞིན། མཛོད་དགེ་གླིང་བའི་སེར་སྡེ་སྤྱི་དང་ར་བོང་དགོན། ཐང་སྐོར་རྣམས་སུ་
ཕེབས་བཞུད་དང་བཅས་གཅའ་འཚང་གི་དཔོན་ཚང་དུ་བྱོན་ཏེ། ཀུན་རིག་གི་
སློབ་དབང་། སྦྱངས་ཆོག་འཕོ་བ་དང་བཅས་པ་གནང་ཞིང༌། མི་ངོ་རྣམས་ལ་ཚེ་
དབང་སྩལ། དཔལ་སྟོབས་ཀྱིས་ཞུས་ཏེ་བསངས་ཆོག་འགའ་ཞིག་གསར་རྩོམ་
དང༌། ཤོག་པའི་གཞུང་ལ་རིམ་གྲོ་མཛད། དོན་གཉེར་ཅན་འགར་རྒྱལ་མཆོག་
བསྐལ་བཟང་བའི་སྨྱུང་གནས་ཆོ་ག་སོགས་ཀྱི་ལྗགས་ལུང་སྩལ། ནང་རྟེན་རྣམས་
ཞལ་ཕྱེ་སྟེ་ཁྲུས་གསོའ་མཛད་པ་དགོས་དབང་ཞིག་ཏུ་མངོན། གཞུང་ལུགས་རྒྱ་
མཚོའི་མངའ་བདག་བཀའ་དྲིན་མཚུངས་མེད་ད་ཚང་དགེ་བཤེས་རིན་པོ་ཆེ་བྱུང་
ཆུབ་འོད་ཟེར་ཆེད་གཉེར་གྱིས་གདན་དྲངས་པ་དང་མཇལ་འཛོམ་གནང་། ཐོང་
སྐོར་དུ་བསྙེན་རྫོགས་དང་། དགེ་ཚུལ་འགའ་ཞིག་བསྒྲུབས། རྐ་ཆུ་ཁ་བའི་ལ་
བཙས་བསྟོད་ནས་གཏེར་འབུལ་བ་གནང་། སུ་རུག་གོང་འགབ་ཏུ་ཕེབས་བཞུད་
ཁ་ཤས་གནང་སྟེ་གདན་སར་བབས། ལྔ་བའི་ཚེས་བརྒྱད་ནས་ཡོངས་འཛིན་དགེ་
བཤེས་རིན་པོ་ཆེའི་དྲུང་དུ་སྔར་རྗེའི་གསུང་འབུམ་གྱི་ལུང་གསན་པའི་འཕྲོ་་་་་་་
རྣམས་ཐུགས་བརྩོན་ཆེན་པོས་གསན་རྒྱུའི་དབུ་བཙུགས། སྡེ་འདིར་ཀུན་རིག་གི་
དཀྱིལ་འཁོར་སྒྲུབ་མཆོད་བདག་འཇུག་བཅས་གསར་ཚུགས་ཀྱི་སྐབས་ཡིན་་་་་་་
239



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྟབས། ཚེས་དགུ་ནས་ས་ཆོག་དང༌། བཅུ་བཞིའི་ཉིན་ཡར་འཚོགས་བགྱིས་ཏེ་
བཅོ་ལྔ་ནས་དཀྱིལ་འཁོར་སྒྲུབ་མཆོད་བདག་འཇུག་བཅས་གསུངས། སྦྱིན་སྲེག་
དང་རྡུལ་ཚོན་ཆབ་འདྲེན་བཅས་ཕྱག་ལེན་དུ་ཐེབས་ངེས་གནང་། བཅོ་ལྔའི་
ཉིན་མང་འགྱེད་ཕུན་སུམ་ཚོགས་པ་གཟབ་ཅིང་། སླད་དུ་བརྗེད་གསོའི་གཤར་
སྦྱངས་དང་ལས་རུང་གི་བསྙེན་པ་གཏོང་དགོས་ཀྱི་བཀོད་ཁྱབ་མཛད། ཅོ་ནེའི་
ཤོ་ཚང་འགོ་བའི་བུ་འཚམས་ཞུར་སླེབས་པ་ལ་ཚེ་དབང་དང་ཐུགས་བརྟག་སྩལ།
སའི་དབང་ཕྱུག་དམ་པ་ཆིང་ཝང་མདའ་བཅུ་གཅིག་དང༌། ཇ་སག་མདའ་ཚན་
ལྔའི་མི་བཟང་སའི་དོད་རྣམས་ནས་ཡང་བསྐྱར་གདན་འདྲེན་གྱི་ཞུ་ཡིག་དང་་་་
བཅས་མི་སྣ་ཆེད་མངགས་མཛད་པའི་ལན་སྩལ། ལྕང་ལུང་སྐུ་རྟེན་མཇལ་བར་
འོངས་པ་ལ་གསུང་འཕྲོས་དང་གནང་སྦྱིན་སྩལ། མོ་ཆུ་རི་ཁྲོད་པ་ལ་བྱིན་རླབས་
འགའ་ཞིག་གནང་། ཅོ་ནེ་ཨ་མོ་ཚང་གི་དཔོན་པོ་དང་ཆས་པའི་དཔྱིས་མི་སྣ་
སེར་སྐྱ་ནས་སྟོན་པ་གཙོ་འཁོར་གསུམ་གྱི་སྐུ་བརྙན་རྒྱ་ནག་མ་སོགས་ཕུལ་ཏེ་་་་་་
གསོལ་བ་བཏབ་པ་བཞིན་དྲུག་པའི་ཚེས་བཞིའི་ཉིན་ཨ་མོ་ཚང་གི་ཡང་སྤྲུལ་ཐག་་
གཅོད་མཛད། རོང་བོ་ནས་འཇམ་མགོན་བསྟན་པའི་སྲོག་ཤིང་ཆེན་པོ་ཤར་
མཆོག་སྤྲུལ་རིན་པོ་ཆེ་སྐལ་ལྡན་བསྟན་པའི་རྒྱལ་མཚན་མཛོད་དགེའི་སྟོད་དུ་་་་་
བྱོན་པ་དྲུག་པའི་ཚེས་མགོར་ཆེད་གཉེར་གྱིས་རྗེའི་དུང་དུ་ཕེབས་པ་ལ་སེར་་་་་་་
སྦེངས་དང་བཅས་བླ་བྲང་དུ་སྤྲོ་སྟོན་གང་རྒྱས་བསྟར། བླ་བྲང་སྐུ་ཕྱོགས་རིན་པོ་
ཆེས་བོད་ཆོས་རྒྱལ་གྱི་གདུང་རྒྱུད་དུ་གྲགས་པའི་མི་གཞོན་ཞིག་འདི་གའི་རྒྱལ་ས་
སྲིད་འཛིན་པར་དབུས་ནས་ཁྲིད་བྱུང་བ་ཕྱིས་ཀླུ་སྡིངས་དཔོན་པོར་གྲགས་པ་་་་་
དང་། མ་ཡུམ་གཡང་འཚོ་རྣམ་གཉིས་ལྔ་བའི་ལམ་པོ་ཆེར་ཐེགས་པའི་བསྔོ་རྟེན་
འབུལ་མི་འབྱོར་བ་ལྟར་འཕོ་བ་དང་བསྔོ་སྨོན་སོགས་བཀའ་དྲིན་བསྐྱངས། །
ཐུགས་བརྟག་ཁ་ཤས་ཀྱི་ལན་ཡང་བསྐུར་གནང་མཛད། ཤར་མཆོག་སྤྲུལ་རིན་པོ་
24)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆེས་ཞུས་ཏེ། རྗེ་དེ་ཉིད་ཞབས་ཕྱི་དྲག་རིམ་བཅས་ལ་རིགས་གསུམ་སྤྱི་སྒྲུབ་དང་།
གུར་ལྷ་བརྒྱད་ཀྱི་རྗེས་གནང༌། རྒྱལ་མཆོག་བསྐལ་བཟང་བའི་སྨྱུང་གནས་ཆོ་ག་
སོགས་ཉེར་མཁོ་དུ་མའི་ལུང་བཅས་སྩལ། ཡང་ཡང་མཇལ་འཛོམ་ཐོག་གསུང་
གླེང་ཞིབ་རྒྱས་གནང་། ཤར་མཆོག་སྤྲུལ་རིན་པོ་ཆེར་གུར་གྱི་བསྐང་བ་དང་།
དྲུག་ཅུ་བ་གསུང་བཅུག་ཏེ་དངོས་འབུལ་དུ། སྐུ་གསུང་ཐུགས་རྟེན། རྡོར་དྲིལ།
དུང་དཀར་སྤུས་ལེགས་ཆ། དངུལ་རྡོ་ཚད། གོས་ཆེན་དང་། ཧ་སག ཡང་བུ།
ཡང་ཏཱ་སོགས་དར་རིགས། གཟིག་ལྤགས་དང་། སྲམ་ལྤགས་སོགས་པགས་
རིགས་སྣ་ཚོགས། ཚིབས་ཆེན་གཅིག་གིས་གཙོས་རྟ་ནོར་མང་པོ་བཅས་ཕུལ།
འདི་དུས་གཙོས། ཅོ་ནེ། བླ་བྲང་། ཨ་མཆོག ཆིང་ཝང་། རེབ་གོང་སོགས་ཀྱི་
མཇལ་བ་དང༌། ཐུགས་བརྟག་བཀའ་བསྒོ་བསྔོ་འབྲེལ་སོགས་ཞུ་མི་ཆེས་མང་
བས་ཐུགས་བྲེལ་ཤིན་ཏུ་ཆེ་ཡང་། དགེ་བཤེས་རིན་པོ་ཆེ་ལས་ལུང་ཆོས་ཐུན་
གཉིས་རེ་གསན་པ་ཆག་མེད་དུ་མཛད་པ་ནི་རྒྱལ་བའི་དམ་ཆོས་དལ་མེད་དུ་་་་་་
འཛིན་པའི་རྣམ་པར་ཐར་བའོ། །སྐབས་ཤིག་ཁྱོ་ཁོའི་ཚོ་བ་སྨད་ནས་སྦྱིན་བདག་
གཅིག་འདས་པའི་སར་གདན་དྲངས་པ་བཞིན་རྩོལ་ཤད་ཀྱིས་ཕེབས་ཏེ་ཀུན་རིག་
སྒོས་སྦྱངས་ཆོག་དང་འཕོ་བ་གནང་། དད་ལྡན་མང་པོའི་འདུན་པ་བཞིན་གང་
འཚམས་ཀྱི་ཆོས་སྦྱིན་སྤེལ་ཏེ་སླར་གདན་སར་ཕེབས། གསུང་འབུམ་གསན་
བཞེས་ཀྱི་འཕྲོ་བསྐྱངས། བར་མ་རྒྱུད་ཀྱི་སྐོར་ལ་སླེབས་ཚེ་ཡབ་སྲས་གཉིས་ཀར་
གཟིམས་མི་བདེ་བ་སོགས་འཚུབ་སློང་ཕྲན་བུ་བྱུང་ཡང་བདེ་མཆོག་རྒྱུད་འགྲེལ་་་
སྦས་དོན་ཀུན་གསལ་གྱི་ལུང་རྫོགས་པ་ཚེས་བཅུ་ཞིག་དང་འཛོམ་པས། དེ་ཉིན་
ཡབ་སྲས་ཞམ་རིང་བཅས་ཀྱིས་ཚོགས་འཁོར་དང་། དཔྱིད་ཀྱི་རྒྱལ་མོའི་གླུ། སྨོན་
ལམ་བཅས་མཛད་ཚུན་ཆད་སྐུ་ཁམས་ཤིན་ཏུ་དྭངས་པ་བྱུང་། དགེ་བཤེས་རིན་
པོ་ཆེས་སྙན་སྒྲོན་ཕུལ་བ་ལྟར་དགའ་ལྡན་ལྷ་བརྒྱ་མ་དང་འབྲེལ་བའི་མཆོད་ཆོག་་
241



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གསར་རྩོམ་མཛད་དེ་བདུན་པའི་བཅུ་གསུམ་ཉིན་ཚོགས་ཆེན་འདུ་ཁང་ཆེན་མོའི་
གྲལ་དབུར་བཞུགས་པའི་འཇམ་མགོན་ཆོས་ཀྱི་རྒྱལ་བའི་སྣང་བརྙན་གྱི་མདུན་དུ་
མཆོད་པ་སྣ་ལྔ་སྟོང་ཚར་རེ་ལྷག་བཅས་བཤམས་ཏེ། ཡབ་སྲས་གཉིས་ཆོག་གྲྭ་བ་
འགའ་དང་བཅས་པས་མཆོད་ཆོག་དེའི་སྒོ་ནས་མཆོད་པ་འབུལ་བ་གནང་། །
ཉིན་དེར་རྗེའི་གསུང་བཀའ་རྒྱ་མའི་ལུང་གི་མཇུག་གྲུབ་པ་བྱུང་། ཆོས་བཀའ་
གྲོལ་འཕྲལ་འཇམ་དབྱངས་དམར་སེར་གྱི་སྐུ་བརྙན་ཞིག་རབ་གནས་བྱེད་རྒྱུའི་་་་་
དོན་དུ་གདན་དྲངས་པས་རྟེན་འབྲེལ་ལེགས་པར་དགོངས། ཕྱི་ཉིན་ནས་མཁས་
གྲུབ་སྨྲ་བའི་ཉི་མའི་གསུང་བཀའ་རྒྱ་མའི་ལུང་གསན། ཧོར་སོ་ནག་དང་རྐ་ཆུ་ཁ་
བའི་གྱོད་འགྲིགས་སྟབས། ཧོར་དཔོན་པོ་ཨ་དོ་ངོ་གཡོག་ཆེད་གཉེར་གྱིས་
བཤགས་པ་འབུལ་བར་འོངས་ཏེ། དངུལ་རྡོ་ཚད། རྟ་ཆེན་བཅུ་གསུམ། ཕྲུག་
འགའ་ཟུང་བཅས་ཕུལ་ཏེ་མཇལ་ཕྱག་ཞུས། ཆོས་འབྲེལ་ཞིག་དགོས་ཚུལ་ཞུས་
པར། གྲུབ་རྒྱལ་ལུགས་ཀྱི་ཚེ་དབང་སྩལ་ཅིང་དཔོན་འབངས་སོ་སོར་གནང་སྦྱིན་
གྱིས་ཚིམ་པར་མཛད། ཧོར་དཔོན་འབངས་རྣམས་ནས་རྗེ་བླ་མའི་གསུང་བཤད་
ཐོས་པས་དད་གུས་དང་དགའ་སྤྲོ་ཚད་ལས་འདས་པའི་ངང་ནས་སླར་ལོག དགེ་
བཤེས་རིན་པོ་ཆེར་དབེན་ས་ལུགས་ཀྱི་གཅོད་དབང་ནམ་མཁའ་སྒོ་འབྱེད་དང་།
ལུས་སྦྱིན་ཁ་ཤས་ཀྱི་ལུང་བཅས་སྩལ། ལུང་བཟང་ནང་བའི་ཡང་སྤྲུལ་གྱི་ཐུགས་
འདུན་བཞིན་རྒྱལ་པོ་ལུགས་ཀྱི་ཐུགས་རྗེ་ཆེན་པོ་དང་། ཉི་མ་མདུང་གང་གི་བྱིན་
རླབས་སྩལ། གླིང་གསེབ་ཏུ་བུད་མེད་ཀྱི་འགྲིམ་འགྲུལ་ཅུང་མང་དུ་སོང་བར་
བཅའ་ཡིག་ཆེན་མོའི་ཟུར་འདེབས་ཀྱི་ཡི་གེ་གསར་བ་བཞག་ཏེ་ཞལ་ངོ་ལ་གསུང་་་
བཀོད་ཞིབ་མོ་དང་བཅས་དོ་དམ་མཛད། ལོ་འགའི་སྔོན་རྒྱུད་པའི་འཇིགས་བྱེད་
བསྐྱེད་རིམ་གྱི་འཛིན་གྲྭ་ནས་ཚོགས་འདོན་ཡོངས་རྫོགས་དང༌། ཐིག་དབྱངས།
འགྲེལ་བ་བཞི་སྦྲགས་ཀྱི་ཁུངས་བཅས་རྫོགས་ནས་རྒྱུད་གཞུང་གི་རྒྱུགས་ཕྲ་ཞིབ་་་
242



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕུལ་རྗེས་གསང་འདུས་བསྐྱེད་རིམ་གྱི་འཛིན་གྲྭར་གཏོང་བའི་སྲོལ་བཙུགས་པ་་་་
དང༌། དབང་རྣོན་རྣམས་ཀྱིས་སྒོམ་སྡེའི་འཇིགས་བྱེད་བསྐྱེད་རིམ་དང༌། རྗེ་
འཇམ་དབྱངས་བཞད་པའི་ལམ་རིམ་དམར་ཁྲིད། མཁས་གྲུབ་རིན་པོ་ཆེའི་
སྔགས་ཀྱི་བསླབ་བྱ་སོགས་ཚོགས་རྒྱུགས་ལ་ཕུལ་དགོས་ཚུལ་དང་། ཁྲི་ཐོག་པ་
རེའི་རིང་ལ་འགྲེལ་བ་བཞི་སྦྲགས་ཚར་གསུམ་རེ་དང་ལམ་རིམ་དང༌། འཇིགས་
བྱེད་བསྐྱེད་རིམ་བརྩི་བཞག་ཏུ་གཏོང་བ་དང་། པཎ་ཆེན་བསོད་གྲགས་པའི་
གསང་འདུས་བསྐྱེད་རིམ་དང་། སྟོད་རྒྱུད་པའི་རྒྱུད་ཊིཀ་གཉིས་ཅི་འགྲོ་རེ་
འཆད་དགོས་ཚུལ་གྱི་སྒྲིག་ལམ་རྒྱུན་ཆགས་ཚུགས་པ་ལྟར་འདི་དུས་འགའ་ཞིག་་་་
གིས་འདུས་པའི་རྩ་རྒྱུད་ཀྱི་འདོན་རྟའི་རྒྱུགས་ཕུལ། དེ་བཞིན་དུ་མཚན་ཉིད་གྲྭ་
ཚང་ལའང་གཞུང་རྒྱུགས་སུ་བསྡུས་གཞུང༌། བློ་རྟགས་ཕར་ཕྱིན་མཐའ་དཔྱོད། །
ལེགས་བཤད་སྙིང་པོའི་རང་རྒྱུད་པའི་བར་དང༌། རྩ་ཤེ། དབུ་མའི་སྤྱི་དོན། །
མཐའ་དཔྱོད་རྣམས་མཐར་ཆགས་སུ་རྫོགས་ནས་ཕར་ཕྱིན་སྤྱི་དོན་དང་། མཛོད་
ཊིཀ་ཐར་ལམ་གསལ་བྱེད་གཉིས་རྩོད་པའི་བབས་དང་བསྟུན་ཏེ་གང་འགྲོར་སྤྲོད་
རྒྱུ་དང༌། རང་བློའི་ནུས་པ་དང་བསྟུན་ནས་སྐབས་གང་བབས་ཀྱི་རྒྱ་གཞུང་ཚད་
ལྡན་རྣམས་དང་། རྗེ་ཡབ་སྲས་ཀྱི་གསུང་རབ། འདི་གའི་ཡིག་ཆ་སོགས་ཀྱི་
ཚོགས་རྒྱུགས་ལོ་ལྟར་འཆར་ཅན་དང༌། ཚོགས་ཆེན་ཁྲི་ཐོག་པ་རེ་རེའི་རིང་ལ་
བརྩི་བཞག་ཤོག་གྲངས་སྟོང་རེ་མ་མཐའ་བྱས་ཏེ་འཆད་དགོས་ཚུལ་དང་།
འཛིན་གྲྭ་སོ་སོ་ནས་ཀྱང་དམིགས་བསལ་ཅན་གྱི་རྒྱུགས་འབུལ་རྒྱུ་དང༌། དབང་
རྣོན་རྣམས་ཀྱིས་ལེགས་བཤད་སྙིང་པོ་འགྲེལ་བ་དོན་གསལ། དབུ་ཕར་གྱི་སྤྱི་དོ་
མཐའ་དཔྱོད་སོགས་གཞུང་ཆེན་དུ་མའི་རྒྱུགས་རྗེ་ཉིད་ལ་འབུལ་སྲོལ་ཚུགས་པ་་་་
ལྟར་འདི་དུས་རྒྱུགས་འབུལ་མི་མང་ཙམ་བྱུང་བ་ལ་བབས་འོས་དང་བསྟན་པའི་་་
གནང་ཚ་གཟབ་ཅིང་སྤྲོ་བ་བསྐྱེད་པའི་བཀའ་གནང་། བརྒྱད་པའི་ཡར་ཚེས་
243



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ནས་རྒྱལ་ཚབ་ཐམས་ཅད་མཁྱེན་པ་དང་། མཁས་གྲུབ་སྨྲ་བའི་ཉི་མ་གཉིས་ཀྱི་
གསུང་འབུམ་ལས་ད་ལྟ་ལུང་རྒྱུན་བཞུགས་པ་རྣམས་གསན་བཞེས་མཛད།
སྐབས་འགར་དཀའ་གནས་ལས་བརྩམས་པའི་དོགས་གཅོད་ཀྱི་གསུང་འགྲོས་་་་་
ཀྱང་མང་ཙམ་གནང་། འཇིགས་བྱེད་བསྐྱེད་རིམ་ཆེན་མོའི་སྐབས། གདུགས་
དཀར་གྱི་སྲུང་འཁོར་རྒྱས་པ་པཎ་ཆེན་རིན་པོ་ཆེའི་ཕྱག་ཐམ་འབྱར་བ་ཞིག་་་་་་
འབུལ་མི་བྱུང་བ་དང༌། ཐུབ་བསྟན་བྱི་དོར་གྱི་སྡོམ་པ་མ་ཐོབ་པ་ཐོབ་པར་བྱེད་
པའི་སྐབས་བསྒྲུབ་བྱ་ཉི་ཤུ་སྐོར་བསྙེན་རྫོགས་མཛད་པ་དང་དུས་འགྲིགས་པ་་་་་་
སོགས་ངོ་མཚར་བ་ཁ་ཤས་བྱུང་། བླ་བྲང་སྐུ་ཕྱོགས་རིན་པོ་ཆེ་དང་། མཛོད་དགེ་
དམེ་བོ་དཔོན་པོ་ནས་མཛོད་དགེ་ཤོག་བཅུ་གཉིས་དང༌། བླ་བྲང་གི་གྱོད་དོན་ལ་
ཕན་གྲོགས་གང་ནུས་དགོས་ཚུལ་གྱི་ཡི་གེ་ནན་ཅན་བྱུང་བར་བརྟེན། འདི་དུས་
སྐུ་དབོན་ཆེ་བ་ཚང་ནས་གྱོད་གཏམ་རྒྱུའི་འགོ་ཚུགས། བཅུ་བདུན་ལ་རྐྱང་ཚའི་
ཆུ་ཚན་དུ་ཆིབས་བསྒྱུར་ཏེ། བདུན་གཅིག་གི་རིང་སྐུའི་འཕྲོད་བསྟེན་གནང༌།
དམེ་པོ་དཔོན་པོ་དབང་རྒྱལ་སོགས་ཤོག་པ་ལྔའི་མི་དྲག་རྣམས་འཚམས་ཞུར་་་་་་་
སླེབས། ཉང་ཚང་སྤྲུལ་བའི་སྐུ་རྣམ་གཉིས་མཇལ་བར་བྱུང་བའི་ཐུགས་འདུན་
བཞིན་དེ་གའི་གནས་བཤད་གསར་རྩོམ་གྱི་དབུ་ཚུགས། དགུ་བའི་ཚེས་ལ་ཕྱིར་
ཕེབས་ལམ་རྐྱང་ཚ་ཚོ་བ་གསུམ་སོ་སོར་འདོད་ཆོས་སྩལ། མཚུངས་མེད་རིགས་
བརྒྱའི་བྱེད་པོ་ཤིང་བཟའ་རྡོ་རྗེ་འཆང་ཆེན་པོའི་དྲུང་དུ་འཚམས་ཞུ་ཆེད་་་་་་་་་
མངགས་ཐོག་བསྟན་འགྲོའི་དཔལ་དུ་ཞབས་པད་ཡུན་རིང་བརྟན་པར་བཞུགས་་་
དགོས་ཚུལ་གྱི་གསུང་ནན་དང་རིང་མིན་དངོས་མཇལ་དགོས་ཚུལ་གྱི་གསུང་་་་་་
འཕྲིན་ཕུལ་བར། རྗེ་དེ་ཉིད་ནས་དགྱེས་ཚོར་ཤིན་ཏུ་ཆེ་བ་མཛད་དེ། བསྟན་
འཛིན་ཆེན་པོ་དེ་ཉིད་རྭ་རྒྱའི་དགོན་འདིར་འབྱོན་རྒྱུའི་རྟེན་འབྲེལ་ཡོད་སྟབས་་་་
ཅིས་ཀྱང་འདི་གར་ཕེབས་ནས་མཇལ་འཛོམ་དགོས་ཚུལ་གྱི་ཞུ་ཤོག་བསྐུར་གནང་
244



M
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདི་དུས་འབྱོར། དགེ་བཤེས་རིན་པོ་ཆེ་ནས་དུས་འཁོར་ཊིཀ་ཆེན་གྱིས་ལུང་གི་
དབུ་ཚུགས་ཙམ་མཛད་དེ་ཉེར་མཁོའི་ལུང་འགའ་ཞིག་ཕུལ་ནས་ཆོས་མཚམས་་་་
མཛད་པར། སྐུ་གསུང་ཐུགས་རྟེན། དངུལ་བྲེ་ཆེན། གོས་ཕྲུག མགོ་སྣམ། སྐུའི་
ཉེར་སྤྱད་མང་པོ། མཆོད་པའི་ཡོ་བྱད་དུ་མ་བཅས་དངོས་འབུལ་བསྟར་ཞིང་། །
སྐྱབས་རྗེ་རང་ཉིད་ནས་བརྟན་བཞུགས་ཀྱི་བཤད་པ་རྒྱས་པར་མཛད་ཚེ། གསུང་
རབ་ཀྱི་ཡིག་འབྲུ་གྲངས་དང་མཉམ་པའི་བསྐལ་བར་རྙེད་བཀུར་ཐམས་ཅད་ཀྱིས་
མཆོད་ཀྱང་བཀའ་དྲིན་བསབ་མི་ནུས་པར་གསུངས་པ་ལྟར་ལགས་མོད། སྡོམ་
གསུམ་དག་པར་བསྲུངས་པ་གཞིར་བཞག་སྟེང་རྗེ་ཡབ་སྲས་ཀྱི་གསུང་རབ་ལ་་་་་་
ཐོས་བསམ་དང་ཉམས་ལེན་གང་ཐུབ་དང་། འཆད་སྤེལ་གྱི་སྒོ་ནས་ཚེ་རབས་
ཀུན་ཏུ་རྗེའི་རིང་ལུགས་འདི་ཉིད་བསྲེ་བསླད་དང་བྲལ་བར་འཛིན་པའི་དམ་་་་་
བཅའ་སྒྲུབ་པའི་མཆོད་པར་འབུལ་བ་ཡིན་ཚུལ་གསུངས་པ་དགོངས་གཞི་ཟབ་་་་
པར་མངོན། དེ་འཕྲལ་དགེ་བཤེས་རིན་པོ་ཆེ་བཞེངས་ཏེ་ལྷ་དར་དྲི་བྲལ་ཞིག་
ཕུལ་ནས། རྗེའི་བསྟན་པ་རིན་པོ་ཆེའི་དཔལ་དུ་ཞབས་པད་བརྟན་པར་བཞུགས་
པའི་ཞུ་བ་ཆོས་འབྲེལ་ལ་བཀར་བ་ནན་ཏན་ཆེན་པོས་ཕུལ་བར་ཞལ་བཞེས་་་་་་་
ཐུགས་ཚིམ་པ་གནང་བཅོ་ལྔའི་ཉིན་ཡབ་སྲས་འབྲལ་མི་ཕོད་པ་ལྟ་བུའི་ངང་ནས་
དགེ་བཤེས་རིན་པོ་ཆེ་ཚ་ཁོ་ད་ཚང་ཕྱོགས་སུ་ཕེབས། རྗེ་ཉིད་ནས་ལྷ་ཁང་སོ་
སོར་མཆོད་མཇལ་མཛད། གཙོས་ཧོར་ཚང་སོགས་སྨད་ཕྱོགས་ནས་གདན་
འདྲེན་གྱི་སྙན་བསྐུལ་ནན་ཆེ་བ་བཞིན་བཅུ་བདུན་ལ་སྒར་བཏེགས། དཔའ་རྒན་
ལ་བསངས་དང་དཀར་གཏོར་བསྔོས་ཏེ་བསྟན་དོན་གྱི་འཕྲིན་བཅོལ་ཅི་རིགས་་་་་
མཛད། ཆས་པའི་དབྱིས་རྒྱ་མཆིད་དང་། དམེ་རུ་ཉིན་སྲིབ་ཏུ་ཕེབས་བཞུད་
འགའ་ཞིག་གནང་། དམེ་རུ་ཉིན་དར་རྒྱས་ཀྱིས་ཞུས་ཏེ་སེར་སྐྱའི་ཁྲོམ་ཆེན་པོར་
རྟ་མགྲིན་གསར་སྒྲུབ་ཀྱི་དབང་སྩལ་པའི་མཇུག་ཏུའང་སྒུམ་པའི་དགོན་གསར་གྱི་
245



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དོན་ལ་འཐེན་འཁྱེར་མེད་པར་བསམ་པ་གྲུ་ནང་མའི་དཔེ་ལྟར་དགོས་ཚུལ་ནན་་་
ཏན་གསུངས། སྦྱིན་བདག་གི་ཁྱིམ་དུ་ཚེ་དབང་གནང་ཞིང་། དྲུག་ཅུ་བ་དང་
གཡང་འབོད་གསུངས་པར་དངུལ་སྲང་བརྒྱ་དང་ལྔ་བཅུ། མར་རྒྱམ་སུམ་སྟོང་
སོགས་ཀྱི་དངོས་འབུལ་བཏེགས། རྒྱ་ཏེའུ་སྒར། སྐེ་རགས། སྒང་ཚ། ཡིན་གྱི་ཙི་
སོགས་ནས་སྦྱིན་བདག་མང་པོས་གདན་དྲངས་པའི་སར་བྱོན། སྐེ་རགས་སུ་
བཞུགས་ནུབ་ཆ་གན་ཧོ་ཐོག་ཐུ་ཡིན་ཟེར་བའི་བླ་མ་གཞོན་ཉམས་ཅན་ཞིག་གིས་་
རྗེའི་སྐུ་ཆོང་དཔོན་དགེ་ལེགས་མ་གསར་དུ་པར་བཏབ་པ་ཞིག་དང་། གསེར་
བཏུལ་མས་གང་བའི་དཀར་ཡོལ་བིར་དང་བཅས་བ་ཕུལ་ཏེ། ཁྱེད་ཀྱིས་འདི་ལ་
ཞལ་གསེར་འབུལ་དགོས་ཞེས་ཞུ་བའི་མཚན་རྨིས་བྱུང་བ་དགོན་གསར་གྱི་དོན་་་་
ལ་གང་ཕན་གྱི་ལྗགས་བཀོད་གནང་དགོས་པའི་བརྡའམ་སྙམ། མཚན་ལམ་
གཞན་ཞིག་བྱུང་བ་མངོན་པར་རྟོགས་པའི་ཡོན་ཏན་མཚོན་བྱེད་ཞིག་ཡིན་ནམ་་་་
སྙམ་ཡང་ཁ་ཚོན་གཅོད་དཀའ་བས་འདིར་མ་བྲིས་པ་དོན་བསྡུའི་སྐབས་སུ་་་་་་་
གསལ། ཆ་གན་ཧུ་ཐོག་ཐུའི་བླ་བྲང་དུ་ཞག་གསུམ་བཞུགས་ཏེ། དབུས་གཙང་
དང་བར་ཁམས་ནས་སྤྱན་དྲངས་པའི་རྟེན་རྣམས་ལ་ཞིབ་གཟིགས་གནང་། དུས་
འཁོར་འདུ་ཁང་དུ་ས་ལམ་སྐབས་གསུམ་དང༌། སྔགས་ཆེན་དཀོན་རྒྱམ་པའི་
ལམ་རིམ། བྱིན་རླབས་སྤུངས་ཞུས་སོགས་ཀྱི་ལྗགས་ལུང་སྩལ། རྒྱུད་པའི་འདུ་
ཁང་གི་གྱང་རའི་ནང་དུ་གྲྭ་ཚང་གིས་ཐབ་བསུ་ཞུས། རབ་བརྟན་རྒྱ་མཚོ་ཚང་།
སྣང་ཞུགས་ཚང་། རྒྱལ་ལུང་བ་ཚང་སོགས་ནང་ཆེན་དང་། གྲྭ་རྐྱང་འགའི་ཤག་
ཏུའང་ཞབས་ཀྱིས་བཅགས། ལམ་ལུང་མདོ་བ་དང་། ཀོ་ཆོག་ཁོག་གི་སྡེ་བ་སོ་
སོའི་རི་ཁྲོད་པ་རྣམས་དང་། སྦྱིན་བདག་མང་པོས་གདན་དྲངས་པའི་སར་
ཕེབས་ཏེ། བྱ་ཕུག་རི་ཁྲོད་དུ་བཞུགས་ཞག་མཛད། ལོའུ་རུ་སྒར་ནས་སྦྱིན་བདག་
ཅིག་གིས་ཨུ་ཚུགས་ཀྱིས་གདན་དྲངས་པ་བཞིན་ཆས་པའི་ཁོག་གི་སྡེ་སོ་སོར་ཁྱིམ་་
246



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྟ་
ཞུས་མང་པོར་ཕེབས་ཚེ་འབྱོར་འཁོས་དང་བསྟུན་པའི་དངོས་འབུལ་ཕངས་མེད་་
གཟབ། མུ་ཏོ་དང་། བདེ་ཐང་ཡ་རུ་མ་རུ་སོགས་ལམ་བར་གྱི་སྡེ་སོ་སོར་ཕེབས་
བཞུད་མཛད་ནས་ཀླུ་ཆུང་དགོན་དུ་བྱོན། འདུ་ཁང་དུ་སེར་སྐྱའི་ཁྲོམ་ཆེན་པོར་
ཐུགས་རྗེ་ཆེན་པོ་རྒྱལ་བ་རྒྱ་མཚོའི་དབང་དང་། གྲྭ་ཚང་ལ་རིགས་གསུམ་སྤྱི་སྒྲུབ་
ཀྱི་རྗེས་གནང་དང༌། ལམ་རིམ་བདེ་ལམ་གྱི་ལུང་སོགས་སྩལ་སྐབས་སྒྲིག་ལམ་སྤྱི་
དང་ཁྱད་པར་རྒྱུད་པའི་འདོན་ཕྱག་ལེན་སོགས་ཉམས་པ་མེད་པ་དགོས་ཚུལ་གྱི་་་
བསླབ་སྟོན་གནང༌། དངུལ་སྲང་ལྔ་བཅུ། གོས་ཆེན་ཡུག་གསུམ། ཧ་སག་ཡུག་
གསུམ། དོང་ཚེ་དང༌། ཏཱ་ཆེན་མང་པོ་བཅས་ཀྱི་དངོས་འབུལ་བསྟབས། མཛོད་
དགེ་ཤོག་ལྔའི་དཔོན་ཁག་རྣམས་དང་། གཙོས་སྒར་ལུང་། ཨ་མཆོག་ཆུ་རྒྱུད་པ།
རྔོག་ཚོ་བ་ལྔ་སོགས་གདན་འདྲེན་པ་མང་པོ་སླེབས་པར། ད་ལམ་བྲེལ་དབང་
གིས་ཕེབས་བཞུད་མང་པོའི་ལོང་མེད་ཚུལ་གྱི་ལན་གནང༌། རི་ཕུག །ས་དམར་
མདོ་བ། ཕུབ་སོགས་བརྒྱུད། སྒར་ལུང་གིས་ཆིབས་བསུ་དང་གྲྭ་མང་གིས་སེར་
སྦྲེངས་བཅས་གཙོས་ཁྲི་ཆེན་བླ་བྲང་དུ་ཕྱག་ཕེབས། མཆོག་སྤྲུལ་རིན་པོ་ཆེ་དང་
མཇལ་འཛོམ་གནང་ཞིང་གང་ཅིའི་གསུང་གླེང་འཕེལ། ཅོ་ནེའི་དཔོན་ཆེན་ནས་
ཤོ་ཚང་འགོ་བའི་བུ་འཚམས་ཞུར་མངགས་གདོང་ལེགས་འབུལ་དང་བཅས་་་་་་་
ཐུགས་བརྟག་གལ་ཆེན་འགའ་ཞིག་ཞུས་པའི་ལན་གནང་། རིམ་གྱིས་ཆིབས་
བསྒྱུར་ཏེ་སྟག་མགོའི་ཐང་དུ་གཉན་ཆེན་སྔོ་ལྷ་གཡུ་རྩེར་བསངས་དང་མཆོད་་་་་
གཏོར་ཕུལ་ནས་བསྟན་འགྲོར་སྨན་བའི་འཕྲིན་བཅོལ་ནན་ཏན་མཛད། བཅུ་
བའི་ཉེར་གཅིག་ཉིན་ཧོར་ཚང་ལུང་པ། དཀོན་མཆོག་རྒྱ་ཕྱུག ཁྲི་ལས་སྣེ། གྲྭ་
རྒན་རྣམས་དང་། སྔགས་མང་སོགས་ཀྱིས་རིམ་བཞིན་ཆིབས་བསུ་དང་། གྲྭ་མང་
གིས་སེར་སྦྲེངས་བཅས་བླ་བྲང་གཟིམས་ཆུང་དུ་ཞབས་ཀྱི་པདྨོ་བཀོད། སྐུ་དབོན་
འཇིགས་མེད་ནས་སྔར་མཛོད་དགེའི་ཤོག་བཅུ་གཉིས་དང་། བླ་བྲང་བཀྲ་ཤིས་
247



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཁྱིལ་གྱི་འཁྲུགས་ཆེན་ལ་གཟུ་བྱས་པ་འདུམ་འགྲིག་ལེགས་པོ་བྱུང་བའི་གཟུ་་་་་་
ཡིག་ཕྱག་ཐམ་འབྱོར་བ་བླ་བྲང་དུ་ལན་གྲུའུ་ཙོང་འདུ་དང་། ཟི་ལིང་ཨམྦྷན་
གཉིས་ཀྱི་སྐུ་ཚབ་རེ་གྱོད་དོན་དུ་ཡོང་ཡོད་པ་ལ་བསྐུར་བས། རྒྱ་དཔོན་གཉིས་
ཤིན་ཏུ་མགུ་བའི་ཚུལ་གྱིས་ཐོང་ཤི་གཉིས་དང་བླ་བྲང་སྐུ་ཚབ་བཅས་འཚམས་་་་་
ཞུར་མངགས་གདོང་། འཁྲུགས་པ་ཆེན་པོ་འདི་འདྲ་ཞི་བར་བྱས་པ་གོང་མའི་
ཞབས་འདེགས་ཕུལ་ཕྱིན་ཡིན་ཚུལ་རིམ་བཞིན་གོང་དུ་སྙན་སྒྲོན་ངོས་བཀུར་་་་་
གཟོས་གཟེངས་བསྟོད་ཀྱང་འོང་ངེས་ཡིན་ཚུལ་རྒྱ་བོད་ཀྱི་ཡི་གེ་ཤན་སྦྱར་མ་དང་།
ཇ་འཁོར་སོགས་ཀྱི་རྟེན་བཅས་ཕུལ་བར་དེ་མཐུན་གྱི་ལན་གནང་། རྗེ་འཇམ་
དབྱངས་བཞད་པ་རིན་པོ་ཆེར་འབུལ་རྒྱུའི་གཟུ་ཡིག་གི་མགོར། ཕན་བདེ་བླ་ན་
མེད་པའི་འདོད་དགུའི་ཆར། །འགྲོ་ལ་སྙོམས་པར་འབེབས་པའི་ཡིད་བཞིན་ནོར།།
བླ་མ་མཆོག་གསུམ་སྲུང་མར་བཅས་པ་ཡིས། །བརྟན་གཡོ་ཀུན་ཁྱབ་བཀྲ་ཤིས་སྒོ་
བརྒྱ་ཕྱེ། །ཞེས་པ་བཀའ་རྩོམ་གནང་སྟེ་འབྲིར་བཅུག་པ་གཟུ་མཇུག་བརྟན་པ་
སོགས་དགོས་པ་ཁྱད་པར་ཅན་དུ་མའི་དབང་གིས་ཡིན་པར་མངོན། ད་ལྟ་
གསུང་འབུམ་མང་པོ་སྤེལ་བའི་མཁས་པར་གྲགས་པ་རྣམས་ཀྱི་ཞལ་ནས་འདི་ལྟ་་་
བུའི་ཚིགས་བཅད་རྨི་ལམ་དུའང་འབྱུང་བའི་རེ་བ་མ་མཆིས་མོད། རྗེ་བླ་མ་འདི་
ཉིད་ཀྱི་བཀའ་རྩོམ་ཀློཀ་རེར་ཡང་གསན་སྦྱངས་མཐའ་ཆོད་པ་སྔོན་དུ་སོང་བའི་་་
ཉམས་གསལ་བར་ཐོན་པ་གཟུར་གནས་མཁྱེན་སྤྱན་ཡངས་པ་རྣམས་ཀྱིས་་་་་་་་
དགོངས་པར་ཟད་དོ། །ཉེར་གཉིས་ནས་མཚམས་ཀྱི་བཅད་རྒྱར་བཞུགས། ཡུལ་
མཐའ་འཁོབ་ཏུ་བཤད་སྒྲུབ་ཀྱི་སྲོལ་བཟང་སྤེལ་བའི་རྐྱེན་སེལ་དུ་དམིགས་བརྩེ་་་་
མའི་སྒོ་ནས་བླ་མའི་ཐུགས་རྗེ་བསྐུལ་བའི་གསོལ་འདེབས་གཙོར་འདོན་མཛད།
འདི་དུས་འཚུབ་ཉམས་ཆེ་ཞིང་སྐུ་ཁམས་ཅུང་ཟད་འཁྲུགས་པའི་ཚུལ་མཛད་པར་
གླུད་ཆོག་མཆོད་སྦྱིན་རྒྱ་མཚོའི་སྒོ་ནས་སྐུ་གླུད་རིན་པོ་ཆེ་དང་དར་གོས་སོགས་་་་
248



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གླུད་རྫས་གཏོས་ཆེ་བ་དང་བཅས་རྫོང་དུ་འཇུག་པ་དང་ཉིད་ནས་ལྗགས་བཟླས་་་
ཅི་རིགས་མཛད་པས་སངས་དྭངས་སུ་སོང་། དགོན་གྲོང་སྤྱིའི་རིམ་གྲོར་རྟ་
མགྲིན་གསང་སྒྲུབ་ཀྱི་སྦྱིན་སྲེག་ཅིག་མཛད་པ་ལྷག་པར་ལམ་དུ་འགྲོ་ངེས་བྱུང་་་་་
གསུངས། སྒྲུབ་པ་སྙིང་པོར་མཛད་པ་འགའ་ཞིག་གི་མོས་པ་བཞིན་དྲིལ་བུ་ལུས་
དཀྱིལ་གྱི་དབང་དང་། དེའི་སྒྲུབ་ཐབས་རྒྱས་པའི་ལུང་སྩལ། ཉེར་ལྔའི་ཉིན་འདུ་
ཁང་དུ་མཆོད་པ་གང་རྒྱས་བཤམས་ཏེ་གྲྭ་བ་ཉི་ཤུ་སྐོར་གྱིས་རྗེའི་མཆོད་ཆོག་་་་
གསར་བའི་སྒོ་ནས་མཆོད་འབུལ་སྨོན་ལམ་ནན་ཏན་བྱེད་དུ་བཅུག གྲྭ་ཚང་ལ་
མང་ཇ་ཉིན་འཁྱོངས་དང༌། འགྱེད་ཐེབས་སུ་རྟ་ནོར་མང་པོ། སྤྱི་འཇོག་ཏུ་ཚེ་
དཔག་མེད་དང་། བྱམས་སྐུ་རྒྱ་ནག་ལི་མ། ཁེ་བུ་སུའི་ཀ་ཐུམ་ཆ་གཉིས། ནས་
ཕོན་ཆེ་བ་བཅས་སྦྱོར་འཇགས་གནང་། ཆེ་བགྲེས་རྣམས་ཀྱིས་ཞུས་ཏེ་ཚེ་དཔག་
མེད་ལྷ་དགུའི་དབང་དང་། ཐུགས་རྗེ་ཆེན་པོ་བཅུ་གཅིག་ཞལ། རྟ་མགྲིན་གསང་
སྒྲུབ། སེང་གདོང་རྣམས་ཀྱི་རྗེས་གནང་བཅས་སྩལ། འདི་དུས་སྔོན་འགྲོའི་
བཤད་པ་ལས་འཕྲོས་ཏེ། སྤྱིར་གསུང་རབ་ཀྱི་གནད་ཐམས་ཅད་སྐྱེས་བུ་གསུམ་
གྱི་ལམ་རིམ་དང་། ལམ་གྱི་གཙོ་བོ་ངེས་འབྱུང་བྱང་སེམས་ཡང་དག་པའི་ལྟ་བ་
གསུམ་དུ་འདུ་ཚུལ། ངེས་འབྱུང་གི་བསམ་པ་རྣལ་མ་སྐྱེ་བ་ལ་སྡུག་བདེན་འཁོར་
བའི་སྣོད་བཅུད་ཀྱི་རྣམ་བཞག་དང༌། དེ་བསྐྱེད་བྱེད་ཀུན་འབྱུང་ལས་དང་ཕྲ་
རྒྱས་ཀྱི་དབྱེ་བ་དང་། དེ་ལས་གྲོལ་བྱེད་ལམ་བདེན་དང་། གྲོལ་བ་འགོག་པའི་
རང་བཞིན་མཛོད་ལས་རྒྱས་པར་བསྟན་པ་ལྟར་ཤེས་པ་གལ་ཆེ་བས་དེ་ལ་བསླབ་
སྦྱང་དགོས། ངེས་འབྱུང་གི་བསམ་པས་ཀུན་ནས་བསླངས་པའི་ཚུལ་ཁྲིམས་ཀྱི་
བསླབ་པ་མ་ཐོབ་པ་འཐོབ་པ་དང་། ཐོབ་པ་མི་ཉམས་པར་བསྲུང་བ། ཉམས་ན་
ཕྱིར་བཅོས་པ་སོགས་དང༌། དགག་སྒྲུབ་གནང་གསུམ་གྱིས་བསྡུས་པའི་བཅས་
མཚམས་མཐའ་དག་ངེས་པ་འདུལ་བའི་གཞུང་ལ་རག་ལས་པས་དེར་སྦྱངས་་་་་
249



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོས། བྱང་ཆུབ་ཀྱི་སེམས་སྐྱེ་གནས་འཕེལ་བའི་ཐབས་སོགས་རྒྱ་ཆེ་བའི་ལམ་
རིམ་འབྲས་བུ་དང་བཅས་པ་ཕར་ཕྱིན་ལས་རྒྱས་པར་སྟོན་པ་དང༌། ཟབ་མོ་ལྟ་
བའི་གནད་མཐར་ཐུག་གོ་བ་དབུ་མའི་གཞུང་གི་ཐོས་བསམ་ལ་རག་ལས་པས་་་་་
དབུ་ཕར་གཉིས་ལ་ངེས་པར་སྦྱངས་དགོས། དབུ་ཚད་སེངྒེའི་མཇིང་བསྣོལ་དུ་
གྲགས་པ་བཞིན་རྣམ་འགྲེལ་གྱི་རིགས་ལམ་སྦྱངས་པ་དབུ་མའི་ལྟ་བའི་རྒྱུད་སྨིན་་་་
བྱེད་དུ་འགྲོ་བར་མ་ཟད། ཐར་བ་དང་ཐམས་ཅད་མཁྱེན་པ་ལ་རིགས་པའི་རྗེས་
སུ་འབྲངས་པའི་ངེས་པ་རྙེད་དེ་སྐྱབས་འགྲོ་བརྟན་པོ་འོངས་པ་ཚད་མའི་གཞུང་་་
ལུགས་སྦྱངས་པ་ལ་རག་ལས། མདོར་ན་བསྟན་པའི་གནད་དང༌། ས་ལམ་བགྲོད་
ཚུལ་གཞི་ལམ་འབྲས་གསུམ་གྱི་རྣམ་བཞག་ཤེས་པ་མཚན་ཉིད་ཀྱི་བསླབ་སྦྱངས་་་
ལ་རག་ལས་པའི་རྒྱུ་མཚན་གྱིས་མདོ་དབུས་ཀྱི་ཆོས་སྡེ་ཆེན་པོ་ཀུན་ཏུ་ཐོག་མ་་་་་
རང་ནས་མཚན་ཉིད་ཚུགས་པ་ཡིན་ཚུལ། དེ་ལྟ་བུ་མིན་པར་རྩ་རླུང་དང་།
སེམས་གནས་ཀྱི་ཉམས་ལེན་ཉི་ཚེ་བ་ཅུང་ཟད་གོམས་པ་ལས་འབྲས་བུ་སྤུངས་་་་
རྟོགས་མ་ཚང་བ་མེད་པའི་སངས་རྒྱས་འགྲུབ་ན་རྒྱུ་འབྲས་འཆོལ་བར་འགྱུར་་་་་
ཚུལ་སོགས་ལུང་རིགས་ཀྱི་སྒྲུབ་བྱེད་དང་བཅས་རྒྱས་པར་སྩལ་བ་སོགས་སོ་སོའི་་་
སྤྲུལ་སྐུ་རྣམས་དང་། གྲྭ་བ་བགྲེས་གཞོན་གྱི་ཁྲོད་དུ་ཆོས་གྲྭར་འཇུག་འདོད་ཆེ་བ་
མང་དུ་བྱུང་ཞིང༌། རྒྱུན་པའི་སློབ་གཉེར་བ་རྣམས་ཀྱང་ཐོས་བསམ་ལ་མོས་
འདུན་བརྟན་དུ་སོང་སྣང༌། བདེ་ཡངས་སུ་འདི་གའི་གྲྭ་མང་ལ་རིགས་གསུམ་སྤྱི་
སྒྲུབ་དང་ཞལ་བཞི་བའི་རྗེས་གནང་། སྐུ་ལྔའི་སྲོག་གཏད་བཅས་སྩལ། རྒྱན་དང་
འཇུག་པའི་རྒྱུགས་འབུལ་མི་བཅུ་དྲུག་ཙམ་བྱུང་བར་གང་འོས་ཀྱི་བདག་རྐྱེན་་་་་་་
སྩལ། ཆོས་གྲྭ་པ་རྣམས་ལ་རྩོད་རྒྱུགས་བླངས་པར་གསར་ཚུགས་ཀྱི་ཚོད་ལ་
དཔག་པའི་བགྲོ་གླེང་གཏོང་ལུགས་དང་ལན་འདེབས་ཚུལ་ལེགས་པོ་བྱུང་བ་ལ་་་
དགྱེས་པའི་བཀའ་དང་བསླབ་སྟོན་ཞིབ་རྒྱས་གནང༌། བླ་བྲང་བཀྲ་ཤིས་འཁྱིལ་
25O



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནས་ཧོར་ཚང་གསེར་ཁྲིའི་གཉེར་བ། སྨད་སོག་ནོར་བུའི་དབོན་པོ། སྡེ་བ་ཚང་
གི་མི་སྣ་སོགས་ནང་ཆེན་ཁག་སོ་སོའི་འཚམས་ཞུ་བ་དང༌། གྲྭ་རྐྱང་མང་པོ་
མཇལ་དུ་བྱུང་། འདུན་སྦྱར་གྱི་བརྟག་ལན་དང་ལྗགས་བཀོད་སོགས་སྩལ། ཧོར་
ཚང་སྔགས་མང་དང༌། གནམ་ལའི་བོང་སྒར་ཐང་བའི་གྱོད་འདུམ་པར་མཛད། །
དཀོན་མཆོག་རྒྱ་ཕྱུག་གི་སྡེ་སོ་སོའི་གཞུང་དང་། ཀོ་ཉིན་འབྲུ་འབྲུ། ཤིང་སྒོ་
སོགས་ཤོག་སོ་སོའི་རིམ་གྲོར་བསངས་དཀར་གཏོར་དྲུག་ཅུ་བ་རྣམས་དང་།
འཕོ་བ་བསྔོ་སྨོན་བཅས་འདུན་པ་ལྟར་སྩལ། སྟོད་སྨད་ནས་གདན་འདྲེན་པ་
མང་པོ་བྱུང་བར་འགྱངས་མིན་གདན་སར་འབྱོན་དགོས་པས་ཕེབས་བཞུད་མང་་
པོའི་ལོང་མེད་ཚུལ་གྱི་ལན་གནང་། བསྒྲུབ་བྱ་འགའ་ཞིག་བསྙེན་རྫོགས་སུ་
བསྒྲུབས། བཅུ་གཅིག་པའི་བཅུ་གསུམ་ཉིན་སྟོད་ཕྱོགས་སུ་སྒར་བཏེགས། དགོན་
པའི་བླ་གྲྭ་རྣམས་དང༌། དཀོན་མཆོག་རྒྱ་ཕྱུག་གི་སྡེ་སོ་སོས་ཆིབས་སྐྱེལ་ཞུས་ཤིང་
སེར་སྦྲེངས་དང་བཅས་གནམ་ལའི་དགོན་གསར་དུ་ཕེབས། རིམ་གྲོ་འགའ་ཞིག་
གནང༌། ཆིབས་བསུ་སེར་སྦྲེངས་དང་བཅས་གཏེར་ལུང་ནང་ཆེན་དུ་ཕེབས་ཏེ་
དྲུག་ཅུ་བ་སོགས་རིམ་གྲོ་ཁ་ཤས་གསུངས། གྲྭ་མང་ལ་ཉིད་ཀྱི་བཀའ་རྩོམ་ལྷ་མོའི་
གཏོར་བཟློག་གི་ལུང་སྩལ། ཡང་སྤྲུལ་གདན་སར་འགོད་རྒྱུར་ཐུགས་བརྟག་དང་
གསུང་བཀོད་འགའ་ཞིག་ནང་ཉམས་ལུགས་སུ་སྩལ། རོང་བར་དགོན་གྲོང་ནས་
ཆིབས་བསུ་སེར་སྦྲེངས་དང་བཅས་དེར་བཞུགས་ཞག་གནང་ཞིང་། སེར་སྐྱ་སྤྱི་
ལ་ཚེ་དབང་སྩལ། དཔོན་ཚང་དང་ཁྱི་ཉིའི་སྔགས་རམས་པའི་ནང་དུ་རིམ་གྲོ་
གསུངས། ཁ་ཀྱའི་སེར་སྐྱ་རྣམས་ཀྱིས་ཆིབས་བསུ་སེར་སྦྲེངས་དང་བཅས་འགྱང་
རོའི་ནང་ཆེན་དུ་ཞག་གཉིས་བཞུགས། སེར་སྐྱ་དམངས་ལ་གྲུབ་རྒྱལ་ཚེ་དབང་
སྩལ་ཅིང་རིམ་གྲོ་འགའ་ཞིག་གནང་། ཀླུ་ཚང་སྤྲུལ་སྐུའི་ནང་དུའང་བྱོན། རྗེ་
འཇམ་དབྱངས་བཞད་པ་རིན་པོ་ཆེ་སོགས་སྐྱེ་སྤྲུལ་ཆེ་ཁག་འགའ་ཞིག་ལ་་་་་་་
251



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཚམས་ཞུ་བ་མངགས། ཆིབས་བསུ་སེར་སྦྲེངས་དང་བཅས་བསེ་ཚང་གི་ཁ་ཀྱ་
སྒར་གསར་དུ་ཕེབས། སེར་སྐྱ་རྣམས་ལ་གྲུབ་རྒྱལ་ཚེ་དབང་གནང་ཞིང་རིམ་གྲོ་
ཁ་ཤས་གསུངས། ཁོ་རང་ཚོའི་འདུན་པ་བཞིན་ཞལ་དཀར་གྱི་བསངས་ཆོག་
གསར་རྩོམ་མཛད། ཤིང་བཟའ་རྡོ་རྗེ་འཆང་ཆེན་པོའི་དྲུང་དུ་ཞུ་ཡིག་འབུལ་མི་
རྫོང་སྟ་མཛད། མཛོད་དགེ་ཤོག་ལྔའི་ཆིབས་བསུ་དང་བཅས་རྡོར་སེམས་མདར་
རྐང་ཚའི་ཇ་ཐབ་སྟེང་དུ་ཆོས་སྦྱིན་སྩལ། སེར་སྦྲེངས་དང་བཅས་སྒར་གསར་
དགའ་ལྡན་རབ་རྒྱས་གླིང་གི་དཔོན་ཚང་ནང་དུ་ཕེབས་ཏེ་ཞག་གསུམ་བཞུགས།
སེར་སྐྱ་དམངས་ལ་ལོ་གྱོན་མའི་རྗེས་གནང་སྩལ་ཅིང་། སྒར་གྲོང་སྤྱིའི་རིམ་གྲོར་
རྟ་མགྲིན་གསང་སྒྲུབ་ཀྱི་སྦྱིན་སྲེག་གནང་། དཔོན་ཚང་གི་འབྲོག་ཏུའང་འདོད་
བསྟུན་གྱི་ཆོས་སྦྱིན་སྩལ། གུང་ཐང་དབོན་པོ་འཚམས་ཞུར་སླེབ་སྟེ་བླ་བྲང་
ཕྱོགས་ཀྱི་བླ་གྲྭ་མང་པོས་ཞུ་འཕྲིན་བསྐུར་བ་རྣམས་ཕུལ། རུ་སྟོད་མའི་སྒར་དུ་
སེར་སྦྲེངས་དང་བཅས་བྱོན། གསན་མཁན་ཆེས་མང་བར་འཇིགས་བྱེད་དཔའ་
བོ་གཅིག་པའི་དབང་དང་། ཆོས་རྒྱལ་ཕྱི་སྒྲུབ་ཀྱི་རྗེས་གནང་སྩལ། ཆིབས་བསུ་
སེར་སྦྲེངས་དང་བཅས་མཛོད་དགེའི་སྒར་རྙིང་དུ་ཕེབས། སེར་སྐྱ་སྤྱིའི་འདུན་
མོས་ལྟར་བླ་མ་མཆོད་པའི་ཁྲིད་མདོར་བསྡུས་ས་བཅད་ཀྱི་སྟེང་ནས་གཞུང་དོན་་་
ལམ་གྱི་རིམ་པའི་འགྲོས་ཡོངས་སུ་རྫོགས་ཤིང༌། དོན་གྱི་གནད་མཐའ་དག་ཚང་
བ། གསུང་བཤད་ཟབ་ཅིང་བརླིང་བས་བརྒྱན་པ་ཆོས་ཐུན་གཅིག་གི་རིང་གནང་
ཞིང་། ཐུབ་དབང་གནས་བཅུས་བསྐོར་བ། སྲད་རྒྱུད་ལོ་གྱོན་མ། དྲག་པོ་གསུམ་
བསྒྲིལ། བེག་རྩེ་རྣམས་ཀྱི་རྗེས་གནང་སྩལ། རིམ་གྲོ་དྲུག་ཅུ་བ་དང་ཆ་གསུམ་
བསྔོས་པས་ལོ་འགའི་སྔོན་ནས་རྒྱུན་མ་ཆད་པར་ཡོད་པའི་གག་རིགས་མགུལ་་་་་་
རྐྱང་གི་རིམས་ཤིག་ཡོད་པ་དེ་ནས་བཟུང་གཏན་ཆོད་དུ་སོང་། དམེ་བོ་དཔོན་
ཕྲུག་དར་རྒྱས་རྒྱ་མཚོས་ནན་ཞུས་ལྟར་རྟ་མགྲིན་ཡང་གསང་གི་དབང་། བཀའ་
252



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྡོད་སྲོག་གཏད། རིག་བྱེད་མའི་རྗེས་གནང་བཅས་སྩལ། རོང་བོའི་གྲྭ་བ་ཞིག་
བསྙེན་རྫོགས་སུ་བསྒྲུབས། གྲྭ་ཚང་ལས་གསང་འདུས་བདག་འཇུག་གི་དབྱངས་
རྒྱུགས་བཞེས་ཤིང་ཆོས་ཐོག་གསར་འཛུགས་ཀྱི་གསུང་བཀོད་སྩལ། ལོ་འཛེར་
ཐང་དུ་བཞུགས་སྒར་ཐོག་ཧོར་ཚང་གི་འཚམས་ཞུ་བ་དང་། ཟམ་ཚ་དང་ཨ་
མཆོག་གི་གདན་འདྲེན་པ་སླེབས། དམེ་བོ་རོང་བ་སྤྱིའི་ལོ་ཏོག་གི་ཆེད་དུ་རིམ་གྲོ་
གནང་། དམེ་བོ་དཔོན་པོ་སོགས་ཀྱིས་ཆིབས་སྐྱེལ་དང་བཅས་གཙོས་དགོན་པའི་
ནང་ཆེན་དུ་ཕེབས། མཆོག་སྤྲུལ་རིན་པོ་ཆེས་གཙོས་བླ་གྲྭ་ཡོངས་ལ་བདེ་མཆོག་
དྲིལ་བུ་ལྷ་ལྔའི་དབང་སྩལ། དེ་སྐབས་མཆོག་སྤྲུལ་སྐུ་ན་ཕྲ་ཞིང་བསྟན་པའི་བྱ་བ་
དང་སྒྲིག་ལམ་ལ་དོ་དམ་བྱེད་མཁན་གཞན་མེད་སྟབས། ཆོས་གྲྭའི་བཀའ་པོད་
ཀྱི་འཆད་ཉན་རྣམས་ཉམས་དམའ་བ་དང༌། རྩ་རླུང་དང་སེམས་ཁྲིད་སོགས་ལ་
ཉམས་ལེན་བྱེད་ཁུལ་གྱིས་རང་བསྟན་ཡལ་བར་འདོར་བའི་རི་བོང་ཅལ་འདྲོག་་་་
གི་ངང་ཚུལ་འཛིན་པ་མང་བར་བརྟེན། དབང་གི་གསུང་བཤད་སྐབས་ཐར་བ་
དང་ཐམས་ཅད་མཁྱེན་པའི་གོ་འཕང་འཐོབ་པའི་ཐབས་ཚང་ལ་མ་ནོར་བ་རྒྱལ་་་
བས་མདོ་རྒྱུད་རྣམས་ལས་བཀའ་སྩལ་ཅིང་། ཤིང་རྟ་ཆེན་པོ་རྣམས་ཀྱིས་ལུང་
རིགས་ཀྱིས་གཏན་ལ་ཕབ། གྲུབ་པའི་དབང་ཕྱུག་རྣམས་ཀྱིས་ཐུགས་ཉམས་སུ་
བཞེས་ཏེ་སྤངས་རྟོགས་ཀྱི་གོ་འཕང་མཐོན་པོར་གཤེགས་པའི་གདམས་ངག་་་་་་
འཁྲུལ་བའི་ཆ་ཕྲ་མོ་ཙམ་ཡང་མེད་ང་། བསྔགས་བརྗོད་ཀྱི་འུད་ཆེ་བ་ཙམ་མ་ཡིན་
པར་བཀའ་དང་དགོངས་འགྲེལ་མཐའ་དག་དཔང་པོར་བཞུགས་པའི་ཆོས་ཚུལ་་་
རྣམ་པར་དག་པ་ནི་འཇམ་མགོན་བླ་མའི་རིང་ལུགས་འདི་ཁོ་ན་ཡིན་གཤིས།
མཆོག་ཐུན་གྱི་དངོས་གྲུབ་གང་ཞིག་སྒྲུབ་ཀྱང་གདམས་པ་འདིས་མ་ཆོག་པ་མེད་་་
པས་ཆོས་ཚུལ་འདི་ལ་ཐོས་བསམ་སྒོམ་གསུམ་ཆིག་དྲིལ་དུ་བྱེད་པ་ལས་གཞན་ལ་་
འགྲམ་ཆུ་ལྡང་མི་དགོས་ཚུལ་དང་། གང་ཡང་མ་སྦྱངས་པའི་ལས་དང་པོ་བ་ཞིག་
253



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གིས་སེམས་ངོ་ཙམ་བལྟས་པས་གྲོལ་བ་ཐོབ་མི་སྲིད་ཅིང་ལམ་གོལ་བར་འགྱུར་་་་་
ཚུལ། དེ་ལྟ་བུའི་ལུང་རྟོགས་ཀྱི་བསྟན་པ་དེ་ཉིད་ཀྱང་དུས་མཐའ་འདིར་སྐྱེས་
ཆེན་དམ་པ་ལ་ལས་གཞན་ཕྱོགས་པའི་ཟེར་ཟློས་ལྟར་མཚན་ཉིད་ཀྱི་ཚིག་སྐམ་ལ་་
དགོས་པ་མེད་ཚུལ་དབྱངས་སུ་གྱེར་ནས་ཡལ་བར་འདོར་བ་དང་། འགའ་ཞིག་
ལྟ་གྲུབ་གཙང་ཡང་འཕྲིན་ལས་རྒྱས་མི་ཐུབ་པའི་དུས་ངན་འདིར་མཆོག་སྤྲུལ་་་་་་
རིན་པོ་ཆེ་ཉིད་ནས་གསན་བསམ་ཉམས་བཞེས་འཆད་སྤེལ་སོགས་གང་མཛད་་་་
ཐམས་ཅད་རྗེའི་རིང་ལུགས་བསྲེ་བསླད་དང་བྲལ་བ་འདི་ཉིད་འཕེལ་ཐབས་ཁོ་་་་
ནར་འཁྱེར་དགོས་ཚུལ། འདིར་ཚོགས་ཀྱི་དགེ་འདུན་རྣམས་ཀྱང་ངེད་རང་གི་
སློབ་མ་ཤ་སྟག་ཡིན་པས་སྡོམ་གསུམ་དག་པ་གཞིར་བཟུང་། བཀའ་པོད་ཆེན་པོ་
ལྔ་སོགས་གཞུང་ལུགས་རབ་འབྱམས་ཐོས་བསམ་གྱིས་གཏན་ལ་ཕབ་སྟེ་རྒྱལ་བའི་
གསུང་རབ་ཀྱི་གནད་དོན་ཐམས་ཅད་སྟན་ཐོག་གཅིག་ཏུ་ཉམས་སུ་ལེན་ཚུལ་་་་་་
ངེས་པར་བྱས་ན་གོལ་ཤོར་གྱི་དོགས་པ་མི་དགོས་ཚུལ། བསྐལ་བརྒྱར་མཚན་
ཙམ་ཡང་ཐོས་པར་དཀའ་བའི་ཟབ་མོའི་ལམ་བཟང་རང་ལ་ཡོད་པ་ངོ་ཤེས་པ་་་་
གལ་ཆེ་ཚུལ་སོགས་ལུང་རིགས་བརྒྱ་ཕྲག་དུ་མའི་སྒྲུབ་བྱེད་དང་བཅས་སྩལ་བ་་་་་
བསྟན་པ་ཁོ་ན་ཐུགས་ལ་བརྣག་པའི་གསུང་ཡིན་སྟབས་གདམས་པའི་ཡང་རྩེར་་་་
འཆར་བ་གལ་ཆེ་སྙམ། སྒར་ལུང་གི་སེར་སྐྱ་དམངས་ལ་གྲུབ་རྒྱལ་ཚེ་དབང་དང་
སྲད་རྒྱུད་ལོ་གྱོན་མའི་རྗེས་གནང་སྩལ་ཅིང༌། རིམ་གྲོར་འཇིགས་བྱེད་རྒྱས་པའི་
སྦྱིན་སྲེག་གནང་། གཟིམས་ཆུང་དུ་སྤྲུལ་བའི་སྐུ་རིན་པོ་ཆེར་དབེན་ས་ལུགས་ཀྱི་
གཅོད་དབང་ནམ་མཁའ་སྒོ་འབྱེད་སྩལ། འགྱང་རོ་དང༌། བསེ་ཚང་གི་གྱོད་ངན་
དེའི་རྐྱེན་གྱིས་ཁ་གྱ་དགོན་གསར་རྙིང་གཉིས་སུ་ཕྱེ་སྐབས་རྒྱ་ནང་ནས་བཙོན་དུ་
བཟུང་བའི་གཏེ་བོ་ནག་ཅན་བརྒྱད་ཙམ་ལན་གྲུའུ་དང་། ཡ་ཙི་ན་ཡོད་པ་ལ་
འདི་དུས་གཟུ་བཞག་སྟེ། ཡ་ཙིའི་ཐེ་ཡེ་སོགས་རྒྱ་དཔོན་རྣམས་ལ་གསུང་ཤོག་
254



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྐུར་ནས་བཙོན་ལས་གྲོལ་བའི་བཀའ་དྲིན་བསྐྱངས། གཙོས་དང་ཨ་མཆོག་གི་
གྱོད་དང་། རྫིས་ཚང་ལུང་བ་དང་། སྟག་ལུང་མདོ་བའི་གྱོད་རྣམས་སྐུ་ཚབ་
མངགས་ཏེ་འདུམ་པར་མཛད། གཙོས་དགོན་ནས་ཆིབས་བསྐྱོད་ཁར་སྤྲུལ་བའི་
སྐུ་ཉིད་ལ་སྐུ་ན་གཞོན་དུས་གསན་བསམ་གལ་ཆེ་ཚུལ་དང་། ད་ལྟ་ཕེབས་བཞུད་
སོགས་ཐུགས་བྲེལ་ཉུང་བའི་དུས་འདིར་ལམ་རིམ་འབྲིང་པོ་ལྟ་བུ་ཐུགས་འཛིན་་་་
གནང་ན་ལེགས་ཚུལ་དང་། ངེད་ལ་འགྲོ་འདུག་སོགས་བྲེལ་བ་ཤིན་ཏུ་ཆེ་ཡང་
རྗེའི་གསུང་རབ་རྣམས་ལ་སྐྱོར་སྦྱངས་ཕྲན་བུ་རེ་མ་ཆག་པ་བྱས་ཤིང༌། ད་དུང་
གཞུང་ཆེན་མོ་རེ་བློ་འཛིན་ཨེ་ཐུབ་སྙམ་པ་དང༌། མ་མཐའ་འང་མང་དུ་བཀླགས་
ནས་ངོ་བྱང་རེ་ཨེ་འགྲོ་སྙམ་པ་ཡོད་ཚུལ་སོགས་བསླབ་སྟོན་འགའ་ཟུང་གནང་བ་་
བླ་ཆེན་གྱི་གོ་སར་བཞུགས་པ་ཕལ་མོ་ཆེས་གོ་དགོས་པའི་གདམས་ངག་བླ་ན་མེད་
པ་ཞིག་གོ །ཁྲི་སྤྲུལ་གོང་མའི་རྣམ་ཐར་གྱི་མཇུག་གྲུབ་པ་མཛད། ཡབ་སྲས་
གཉིས་ལྷ་ཁང་སོ་སོར་མཆོད་མཇལ་དུ་ཕེབས་ཚེ་འདུ་ཁང་ནང་གི་རྗེའི་སྐུ་བརྙན་་
གྱི་མདུན་དུ་དགེ་ལྡན་བསྟན་འབར་མ་གསུངས་ནས་ཐུགས་སྨོན་ནན་ཏན་མཛད་
པ་དགོངས་གཞི་ཆེ་བར་མངོན། ཙ་ཡུ་ཨ་ལགས་དང་འགྱང་རོའི་སྤྲུལ་སྐུ་སོགས་
མཇལ་བར་ཕེབས། ཆིབས་བསུ་སྐྱེལ་དང་བཅས་རྡོ་དཀར་སྒར། འབོ་རའི་བོག་
ཚའི་རུ་མང་། སྔོན་པོ་ཐང་བ། ཡག་པ་སོགས་དང༌། ཨ་མཆོག་གི་སྡེ་སོ་སོར་
ཆོས་སྦྱིན་སྩལ་ནས་ཆུ་ངན་ཐང་དུ་ཞག་བཞུགས་མཛད། ཨ་མཆོག་དགོན་པའི་
ལས་སྣེ་རྣམས་འཚམས་ཞུར་འོངས་ནས་ཐུགས་བརྟག་ཞུས་པའི་ལན་སྩལ། ཉི་མ་
ལུང་བ། རྫིས་ཚང་། དམེ་ཀྱ། ཀོ་ཆེན། རྣམ་འབེན། ཀོའུ་བརྡ། ཤོ་དེས། གདོང་
ཞུར། ལོ་བའི་ཉང་ཚང་ནང་ཆེན། ལོ་བའི་སྡེ་སྤྱི། གྱི་ལིང་སོགས་སུ་རིམ་བཞིན་
དྲུག་ཅུ་བ་དང༌། སྦྱིན་སྲེག་སོགས་འདོད་སྦྱར་གྱི་རིམ་གྲོ་གནང༌། ལོ་བ་དང༌།
གྱི་ལིང་གི་གྱོད་དོན་ལ་སྐུ་ཚབ་མངགས་ཏེ་འདུམ་པར་མཛད། སྔ་སོར་ཤིང་
255



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
བཟའ་རིན་པོ་ཆེའི་སྤྱན་སྔར་ཞུ་ཤོག་ཕུལ་བའི་ལན་དུ། ཤིང་རྟ་གསུམ་པའི་ནང་
རྭ་རྒྱ་དགོན་དུ་ཆིབས་བསྒྱུར་ཅིས་ཀྱང་གནང་དགོས་ཚུལ་དང་། དེ་དུས་ཁོང་
ཡང་ཁྲི་ཀ་ནས་རྭ་རྒྱར་ཕེབས་ངེས་ཡིན་ཚུལ་སོགས་ནང་བཅར་གྱི་གསུང་འཕྲིན་་་
གནང་བ་འབྱོར། གྱི་ལིང་སྒར་བརྒྱུད། ཆུ་རྒྱུད་ཚོ་བ་བརྒྱད་ཀྱིས་ཆིབས་བསུ་དང་
བཅས་རེབ་ཚའི་སྒར་བར་སྨྱུང་གནས་པའི་ཤག་ཏུ་ཕེབས། ཁྱ་ལུང་ཐང་དུ་
བཞུགས་སྒར་ཐོག་ནས་ཆུ་བརྒྱུད་པའི་གཞུང་ལ་རིམ་གྲོ་འགའ་ཞིག་གསུངས། རྔ་
རྒོད་ནང་ཆེན་དུ་ཡང་སྤྲུལ་གྱི་དོན་ལ་ཐུགས་བརྟག་དང༌། མགོན་ཁང་དུ་ཤིས་
བརྗོད་ཀྱི་མེ་ཏོག་འཐོར། ལམ་བར་གྱི་དགོན་གྲོང་རྣམས་ནས་ཆིབས་བསུ་སྐྱེལ་
དང་བཅས་བཀྲ་ཤིས་སྒར་བ། མུ་ཏོ་སྒར་བ། ཨ་ལ། ཀླུ་ཤོད། རྫིས་ཚང་། རྡོ་
ཟུག་ནང་ཚང་ནང་ཆེན། མཛོད་ཚང་རྣམས་བརྒྱུད་རྨོག་རུའི་སྒར་དུ་བྱོན། གྲྭ་
མང་ལ་ལྷ་མོའི་རྗེས་གནང་སྩལ་ཅིང་བསྙེན་རྫོགས་འགའ་ཞིག་བསྒྲུབས། ཆོས་
འཁོར་གྱི་སྡེ་འགའ་ཞིག་ཏུ་ཆོས་སྦྱིན་སྩོལ་བཞིན་སྒར་གསར་དུ་ཕེབས། །རྒྱལ་
ཟླའི་ཉེར་དགུའི་ཉིན་གསང་འདུས་ཁྲོ་བཅུའི་སྲུང་འཁོར་དང་། མགོན་ཆོས་ཀྱི་
འཕྲིན་བཅོལ་གནད་སྨིན་མཛད། གྲྭ་ཚང་ལ་ཕྱག་དབང་གནང་། གནམ་གང་ལ་
ཆེས་འཁྱིལ་ཆུ་ཁར་བཞུགས་སྒར་སྟེང་དུ་བྱོན། །
དེར་ཤིང་རྟའི( སྤྱི་ལོ༡༨༩༤) ལོ་གསར་གྱི་དགྱེས་སྟོན་མཛད། ཟམ་ཚའི་
འབྲོག་རུར་ཕེབས་བཞུད་ཁ་ཤས་གནང་ཞིང༌། གཟའ་ཡི་ཁོ་འདས་པའི་དོན་དུ་
ཀུན་རིག་གི་སྦྱངས་ཆོག་གསུངས། ཚེས་བརྒྱད་ཀྱི་ཉིན་ནང་ཁག་སོ་སོའི་བླ་སྤྲུལ་
དང༌། དཔོན་གཉེར་ལས་སྣེ། ཉིན་གྱི་ནང་ཁག་རྣམས་དང༌། ལས་སྣེ། མཐའ་བ་
རྣམས་ཀྱིས་ཆིབས་བསུ་དང༌། གྲྭ་མང་གིས་སེར་སྦྲེངས་དང་བཅས་ཚོགས་ཆེན་
འདུ་ཁང་དུ་གཞུང་གི་ཇ་ཐབ་སྟེང་དུ་བྱོན། བླ་གྲྭ་རྣམས་ལ་ཕྱག་དབང་སྩལ་ནས་
བླ་བྲང་ཆེན་མོའི་གཟིམས་ཆུང་དུ་ཕེབས། སྨོན་ལམ་གྱི་གསུང་ཆོས་སུ་ལམ་རིམ་
256



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆུང་ངུའི་གཟབ་བཤད་གནང་ཞིང་། བཅོ་ལྔའི་ཉིན་སྨོན་ལམ་ཚོགས་དབུ་དང་། །
མཆོད་པར་གཟིགས་རྟོག་སྤྱན་འདྲེན་ཁྲུས་གསོལ་བཅས་གནང་། ཚ་ཁོ་ནས་
འཚམས་ཞུ་བ་མང་ཙམ་སླེབས། དེ་ཕྱོགས་སུ་ས་འགུལ་ཆེན་པོ་ཞིག་བྱུང་བར་
རིམ་གྲོ་གང་དགོས་ཀྱི་ལྗགས་བཀོད་སྩལ། བླ་བྲང་སྐུ་ཕྱོགས་རིན་པོ་ཆེ་ནས་
གཟིམས་དཔོན་མཁན་པོ་ཅོ་ནེ་བ། ཚོགས་ཆེན་སྤྱི་བའི་སྡེ་བ། གཞུང་གི་སྐུ་ཚབ་
སོགས་སེར་སྐྱ་མང་པོ་འཚམས་ཞུར་མངགས་ཏེ། གཉིས་པའི་ཚེས་བརྒྱད་ཀྱི་ཉིན་
འབུལ་དགོས་ཚུལ་ཀྱི་ལྗགས་བཀོད་ལྟར་གསུང་ཤོག ལྷ་རེག ན་བཟའི་གྲས་སྐུ་
འགག་རྩེར་སོན། རྩེ་ཐེར་བུབས་གསུམ། ཆེད་གཉེར་གྱིས་གསར་སྐྲུན་མཛད་
པའི་ལང་ཛུའུ། དངུལ་རྡོ་ཚད། གོས་ཕྲུག རྟ་ཆེན་སོགས་ལེགས་སྐྱེས་མཐའ་ཡས་
པ་ཕུལ་ཏེ་ཕྱག་དབང་ཞུས། རྣམ་གཉིས་ཐུགས་ནང་གཤིན་པའི་གསུང་འཕྲིན་
དང༌། ཐུགས་བརྟག་གལ་ཆེན་འགའི་ལན་ཡང་གནང་། མི་སྣ་སོ་སོར་བབས་
འོས་དང་བསྟུན་པའི་གནང་ཆ་གཟབ། གྲྭ་ཚང་གི་གྲྭ་བ་གཅིག་གཉིས་ལ་ལྷ་
འབྲུམ་བྱུང་བར་རྗེ་ཉིད་ནས་ནད་བདག་སྟོབས་འཇོམས་ཀྱི་གླུད་རྫོང་གནང་་་་་་་་
ཞིང་། ལྗགས་བཀོད་ལྟར་ཚོགས་ནས་ཆ་གསུམ་དང་དྲུག་ཅུ་བ་བསྔོས་པས་ལྷ་
འབྲུམ་གཏན་ཆོད་དུ་སོང་། རྗེས་སོར་རིམ་གྲོ་གང་དགོས་ཀྱི་བཀོད་ཁྱབ་དང་
བཅས། གྲྭ་ཚང༌། མཐའ་བ། ལྷ་སྡེ་སོགས་སུ་ལྷ་འབྲུམ་དཀར་པོ་བཙུགས་པས་
ཐམས་ཅད་དཀའ་ཚེགས་མེད་པར་རྡོ་རྗེ་ཚེར་མའི་ནད་ལས་གྲོལ། གཉིས་པའི་
བཅོ་བརྒྱད་ལ་སྐུ་མཚམས་གྲོལ་ཏེ་མཛོད་དགེ་སྟོད་མ། ཆོས་རྗེ་ནང་བ། ནག་
ཚང་སོགས་ནས་ཡོན་བདག་འགས་གདན་དྲངས་པ་་བཞིན་ཕེབས། ནག་ཚང་དུ་
ཁྱབ་བདག་རྨོག་རུ་རིན་པོ་ཆེའི་ཡང་སྤྲུལ་འཁྲུངས་ཡོད་པ་ལ་གཟིགས་རྟོག་་་་་་་
མཛད། གླིང་བ་དང་རྐ་ཆུ་སོགས་བརྒྱུད་ནས་གདན་སར་བབས། དོན་གཉེར་
ཅན་འགར་ཐར་ཆེན་གྱི་ལུང་སྩལ། ཆས་པའི་སྲིབ་ཀྱི་འཕན་འཆམ་འཇམ་དཔལ་
257



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
ངོ་གཡོག་རྣམས་སོག་ཡུལ་ནས་ཕྱིར་སླེབས་པ་འདི་དུས་མཇལ་བར་འོངས་ཏེ།
འཇམ་དཔལ་གྱིས་མི་འཁྲུགས་པའི་སྐུ་ཆེ་ལེགས་དང་། ཙོང་ཁ་བརྒྱད་ཅུའི་ཐང་
སྐུ་གོང་གཤམ་ཞལ་ཁེབས་སོགས་རྒྱུ་བཟོ་སྤུས་ལེགས་ཐང་ཏོག་རྣམས་དངུལ་ལས་
བརྡུངས་པ་གྲས་མཚུངས་གསར་བཞེངས་ཆ་ཚང་། དཀོན་མཆོག་བསྟན་འཛིན་
ནས་དུས་འཁོར་གྱི་སྐུ་ཆེ་ཚད་དང༌། ལྷ་མོའི་སྐུ། རྒྱ་མཚོ་ནས་ཐུབ་དབང་།
མཆོག་ཟུང་། བདེ་གཤེགས་སོ་ལྔ། དཔེ་ཐུམ་དང་གདོང་དར་མང་པོ། འཆམ་
གོས་གྲས་མཚུངས་གཉིས་བཅས་ཕུལ། ནག་ཟླའི་ཚེས་གཅིག་ལ་དུས་འཁོར་སྐུ་
བརྙན་རྗེ་ཉིད་ཀྱི་དྲུང་དུ་ཕུལ་དུས་ཆ་དགུ་ཙམ་བསྒྲིབས་པའི་ཉི་འཛིན་ཞིག་བྱུང་་
བར། ཞལ་ནས། ཟླ་ཉིའི་རྒྱུ་བ་སྒྲ་གཅན་གྱི་དབྱིངས་སུ་ཟད་པར་བྱེད་པའི་རྡོ་
རྗེའི་རྣལ་འབྱོར་ཟབ་མོའི་ལམ་བཟང་ཡབ་རྗེ་བླ་མའི་བཀའ་སྲོལ་བཞིན་དུ་་་་་་
མཐར་རྒྱས་པའི་རྟེན་འབྲེལ་འགྲིགས་པ་ཡིན་གསུངས། དགྱེས་ཉམས་ཆེ་བ་
མཛད་ཅིང་ཉམས་བཞེས་རྒྱུན་རིང་གནང་། ཁོ་རང་རྣམས་ཀྱི་འདུན་པ་བཞིན་
འཇམ་དབྱངས་དཀར་སེར། དབྱངས་ཅན་མ། གཉན་མགོན་ཞལ་བཞི་བ། །
དམག་ཟོར་རྒྱལ་མོ་རྣམས་ཀྱི་རྗེས་གནང་དང་། གྲུབ་རྒྱལ་ཚེ་དབང་། མདོ་སྡུད་
པའི་ལུང་བཅས་བསྩལ་ཅིང༌། ཐོན་ཕྱག་སྐབས་གང་འོས་ཀྱི་གནང་ཆ་གཟབ།
དགོན་མ་ལག་རྣམས་སུ་བཤད་སྒྲུབ་ཀྱི་བར་ཆད་ཞི་བའི་དོན་དུ་འཁོར་ཆེན་གྱི་་་་
སྦྱིན་སྲེག་གནང་། བླ་རི་མགུལ་བ་དང་། མཛོད་དགེ་ཉིན་མའི་ཁྱོད་ལ་གཟུ་
བཞག་སྟེ་འདུམ་པར་མཛད། སྔར་སྨད་པ་རྣམས་ཀྱིས་ཕུལ་བའི་འཇམ་དབྱངས་
དམར་སེར་གྱི་བྲིས་ཐང་སྤུས་ལེགས་དེ་འདུ་ཁང་ཆེན་མོའི་ནང་རྟེན་གྱི་གྲས་སུ་་་་
སྦྱོར་འཇགས་གནང༌། རྨོག་རུ་རིན་པོ་ཆེའི་ཡང་སྤྲུལ་གྱི་དོན་ལ་བརྟག་པ་ཡང་
ཡང་མཛད་པར་སྐུ་འཁྲུངས་ཟིན་པའི་ལྟས་མང་དུ་བྱུང་ཞིང་། འདི་སྐབས་
མཚན་ལམ་དུ་ཐུབ་དབང་དང༌། བདེ་མཆོག་གི་སྐུ་གསར་དུ་བཞེངས་པ་དང༌།
258



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རིག་བྱེད་མའི་བསྟོད་གསོལ་རྒྱས་པ་རྒྱབ་ཡིག་ལ་གསང་གསུམ་རྡོ་རྗེའི་ལྷུན་པོ་་་་་
ཞེས་བྲིས་པ་ཞིག་གཟིགས་པ་སོགས་གཟིམས་རྨིས་ངོ་མཚར་བ་བྱུང་བར་བརྟེན།
ཡང་སྲིད་ཐག་གཅོད་ཀྱི་ཡི་གེ་གནང་ཞིང་། ནག་ཟླའི་བཅོ་ལྔར་ཁ་དར་འབུལ་
རྒྱུའི་ཞལ་བཀོད་སྩལ། ཉིན་གཅིག་གློ་བུར་དུ་དེ་རིང་ཆོས་གྲྭའི་སྟོན་པའི་སྐུ་
བརྙན་སོགས་ལ་སྐྱོན་ཅུང་ཟད་ཞུགས་པ་རྣམས་ཞིག་གསོ་བྱེད་དགོས་གསུངས་་་་
ནས་ལྷ་བཟོ་མངགས་ཏེ་གྲུབ་པར་མཛད་པའང་རྒྱུ་མཚན་འདི་གའི་དབང་གིས་་་་
ཡིན་པར་མངོན། ལྷ་ཁང་སོ་སོར་མཆོད་མཇལ་མཛད་དེ། སྔ་མོ་ཤིང་བཟའ་རྡོ་
རྗེ་འཆང་ནས་རྭ་རྒྱུར་ཅིས་ཀྱང་ཕེབས་དགོས་ཀྱི་གསུང་ནན་སྩལ་བ་བཞིན་་་་་་་
གསུམ་པའི་བཅུ་གཅིག་ལ་སྒར་བཏེགས། བཅུ་བཞིའི་ཉིན་ཆ་གན་བེ་ཤིང་གི་
དགོན་པའི་ཉེ་འདབས་སུ་བཞུགས་ཚེ། རྩེ་དབུས་གཅོད་རྒན་གྱི་སྤྲུལ་སྐུ་སོགས་
བླ་གྲུ་མང་པོ་མཇལ་བར་ཕེབས་ཤིང་དགོན་པའི་ལས་སྣེ་རྣམས་ནས་འཚམས་ཞུ་་་
ཕུལ། མཛོད་དགེ་ཉིན་མར་མི་ཁྱིམ་མང་པོར་འདོད་ཆོས་སྤེལ། སྒར་ཐོག་ཏུ་རྩེ་
དབུས་ཚེ་མཚམས་པ་དང༌། གཅོད་རྒན་གྱི་སྤྲུལ་སྐུ་གཉིས་ནས་ཞུས་ཏེ་སེང་
གདོང་བདུད་འདུལ་དྲག་མོ་དང་། ཚོགས་བདག་གི་དབང་། དམ་ཅན་ནོར་སྒྲུབ་
དང༌། ལྷ་མོ་ངན་ནེ་མའི་རྗེས་གནང་བཅས་མོས་པ་དང་སྦྱར། ཉིན་མའི་ཁྲི་བ་
རོང་རྟའི་ལྷ་རམས་པའི་སྤྲུལ་སྐུ་ཡང་མཇལ་དུ་ཕེབས། ཚེ་མཚམས་སྤྲུལ་སྐུ་སྐུ་
ཁམས་ཅུང་མ་སྙོམས་པའི་དོན་ལ་ཐུགས་བརྟག་ཞུས་པར་ལན་དང༌། ཐོས་
བསམ་དང་ཉམས་ལེན་ལ་འབད་དགོས་ཚུལ་གྱི་ཞལ་གདམས་གནང་། བཅུ་
བདུན་ལ་རྟ་ཐབ་ཀྱི་བསུ་བ་དང་བཅས་བེ་སི་ཆུང་བའི་སྡེར་ཕེབས། རྭ་རྒྱ་ནས་
ཤིང་བཟའ་རིན་པོ་ཆེའི་ཕྱག་མཛོད་སོགས་ནང་ཁག་སོ་སོའི་དབོན་ཆོས་མཛད་་་་
རྣམས་བསུ་རིང་ལ་འབྱོར། དེར་ཕེབས་བཞུད་ཁ་ཤས་གནང་། སེར་སྐྱ་དུ་མས་
ཆིབས་བསུ་དང་བཅས་བེ་སི་ཆེ་བའི་སྡེར་ཆོས་སྦྱིན་སྤེལ། དེ་གའི་ཁྲི་བ་རྭ་ཚང་
259



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཇལ་དུ་ཕེབས། ཆིབས་བསུ་སྐྱེལ་དང་བཅས་ཐོར་གོང་དུ་བྱོན་ཏེ་འདོད་སྦྱར་
གྱི་རིམ་གྲོ་གནང་། དེ་གའི་ཁྲི་བ་ཙ་ཡུ་ཐོག་ག་ཚང་དང༌། འབྲུག་ལོའི་སྐུ་སྐྱེ་
སོགས་བླ་གྲྭ་དུ་མ་མཇལ་དུ་ཕེབས། ཡས་མས་སུ་དུད་འགྲོ་ཉམ་ཐག་རྣམས་ཚེ་
ཐར་ལ་གཏོང་བར་བསྐུལ་བས་ཁོ་ཚེ་ནས་ལུག་ཉིས་བརྒྱ་ལྷག་དང༌། བེ་སི་ཆེ་
ཆུང་དུ་ཚེ་ཐར་བརྒྱ་དང་བཅུ་གསུམ་ཙམ་འབུལ་མཁན་བྱུང་བ་ལ་མཉེས་ཚོར་་་་་
མཛད། དེར་བསྒྲུབ་བྱ་ཉེར་ལྔ་རབ་བྱུང་དང༌། སོ་གཉིས་དགེ་ཚུལ། ཉེར་དྲུག་
བསྙེན་རྫོགས་སུ་བསྒྲུབས། ཆིབས་བསུ་སྐྱེལ་དང་བཅས་ཆོ་ཧོར་དུ་ཁྱིམ་ཞུས་
འགར་ཕེབས། བསྙེན་རྫོགས་བཞི་དང་། དགེ་ཚུལ་སྒྲུབ་མཁན་བཅུ་དགུ་ཙམ་
བྱུང་། དང་པོའི་མདར་བཞུགས་ཞག་མཛད་དེ་རྗེ་ཉིད་ཀྱི་སྐྱེས་ལྷ་ལ་བསངས་
དང་དཀར་གཏོར་བསྔོ་བ་གནང་། ཨ་རིག་གི་མི་ཚང་འགར་ཕེབས་བཞུད་
མཛད། དེར་ཕྱོགས་ཡས་མས་ནས་ཕྱག་དབང་ཞུ་བར་འོངས་པའི་མཇལ་བ་ཆེས་
མང་བ་ཚོགས། གཙང་སྒར་ནས་ལཱ་ཁ་སྤྲུལ་བའི་སྐུ་དང་། གད་ཀོར་སྤྲུལ་བའི་སྐུ་
སོགས་བླ་སྤྲུལ་དུ་མ་དང་། ཚོགས་འདུ་ལས་སྣེ་བཅས་གདན་འདྲེན་དུ་སླེབས་
པར་ཕྱིར་ལམ་ཕེབས་རྒྱུའི་ཞལ་བཞེས་མཛད། རོང་པོའི་མི་སྐྱ་ཚང་གི་སྡེར་
བཞུགས་ཞག་མཛད། གློ་བུར་དུ་སོང་སྟབས་རང་རང་གི་ཁྱིམ་དུ་གདན་འདེན་
ཞུ་ལོང་མ་བྱུང་བས་མི་ཁྱིམ་སོ་སོ་ནས་རྟ་ནོར་དུ་མ་སྒར་ཐོག་ཏུ་ཕུལ་ཏེ་ཆོས་་་་་
འབྲེལ་དང་ཕྱག་དབང་ཞུས། དེར་ཡས་མས་ཀྱི་ཡུལ་ཐག་རིང་ནས་འོངས་པའི་
མཇལ་བ་བརྒྱ་ཕྲག་དུ་མ་བརྒལ་བ་ཕྱག་དབང་དང་ཆོས་སྦྱིན་གྱིས་ཚིམ་པར་་་་་་་་
མཛད། ཉེར་བརྒྱད་ལ་གཙང་སྒར་གྱི་ཉེ་འདབས་སུ་བཞུགས། རྭ་རྒྱའི་ཨ་སྐྱོང་
དགེ་བཤེས་སོགས་ཆིབས་བསུ་གཉིས་པ་འབྱོར། གཙང་སྨྲ་ཁམས་སྤྲུལ་བའི་སྐུ་
གྲགས་པ་ཆོས་རྒྱ་མཚོ་སྐུ་མདུན་དུ་མཇལ་བར་ཕེབས་ཏེ། ཁྲིའི་ལས་ཁུར་འཛིན་
པ་དག་ལ་བཟོ་ལྟ་ཆེར་མ་བྱུང་བའི་དབང་གིས་དགོན་པའི་མཚན་ཉིད་ཀྱི་སློབ་་་་
26



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཉེར་དང་བརྩི་བཞག་གི་འཆད་ཉན་སོགས་རིམ་གྱིས་ཉག་ཇེ་ཕྲར་སོང་སྟེ། ད་
ལྟ་འཆད་ཉན་གྱི་མིང་མ་དོར་ཙམ་ལས་མེད་ཚུལ་སོགས་ནང་ཉམས་ཀྱི་གནས་་་་་
ཚུལ་ཞིབ་པར་བཀྲོལ་ཏེ་སྐྱབས་མཆོག་ཉིད་ནས་བརྩེ་བ་སྙིང་རྗེ་ཆེན་པོས་ཐུགས་་་
ལ་བསྣམས་དགོས་ཚུལ་གྱི་སྐྱབས་འཇུག་ནན་ཏན་ཞུས་པར། དགྱེས་པའི་གསུང་
གིས་དབུགས་དབྱུང་མཛད། རྭ་རྒྱའི་ནང་ཆེན་ཁག་སོ་སོ་ནས་མཛོ་མང་པོ་དེད་
ནས་བསུ་བར་འབྱོར། གནམ་གང་ལ་རྒྱལ་བ་སྤྲུལ་སྐུ་སོགས་བླ་སྤྲུལ་ཆེ་ཆུང་སུམ་
ཅུ་སྐོར་དང་། ནང་ཆེན་སོ་སོའི་དཔོན་ཕྱག་མཛོད་དགེ་བཤེས་འགའ་རེ་བཅས་
བླ་གྲྭ་བརྒྱ་ཕྲག་བརྒལ་བས་སྐྱ་བསུ་དང་བཅས་གཞུང་གི་ཐབ་བསུའི་སྟེང་དུ་་་་་་
ཕེབས་ནས་བཞུགས་ཞག་མཛད། བཞི་བའི་ཚེས་གཅིག་ལ་དགོན་པའི་ཉེ་
འདབས་སུ་གཞུང་གི་ཐབ་བསུའི་སར་བྱོན་ནས་གྲྭ་མང་གིས་སེར་སྦྲེངས་དང་་་་
བཅས་ཤིང་བཟའ་བླ་བྲང་དུ་ཕེབས། སྟོན་ཆེན་ཐོག་དཔེ་ཆ་བ་གཉིས་ཀྱིས་ཆོས་
འཁོར་ལས་བརྩམས་པའི་བགྲོ་གླེང་བྱེད་པ་སོགས་ཡུལ་ལུགས་ཀྱི་ཤངས་ལེན་་་་་་
གཟབ་རྒྱས་ཞུས། ཤིང་བཟའ་རྡོ་རྗེ་འཆང་དང་རྣམ་གཉིས་གདན་ས་འདིར་
མཇལ་འཛོམས་གནང་ཆད་བྱས་ཡོད་མོད། སྐུ་ཕྱོགས་རིན་པོ་ཆེ་འབྱོན་རྒྱུ་རྐྱེན་
དབང་ཞིག་ལས་ཅུང་འགྱངས་པས་རེ་ཞིག་སྒུག་དགོས་བྱུང༌། རྗེ་འདི་ཉིད་ཀྱི་
མཁས་བཙུན་བཟང་པོའི་གྲགས་སྙན་ཡང་ཡང་ཐོས་པའི་ཆོས་མཐུན་གྱི་བཤེས་་་་
གཉེན་དུ་མ་ཉིད་ལས་ཆོས་བཀའ་རེ་ཨེ་ཐོབ་ཀྱི་རེ་བ་ཤིན་ཏུ་ཆེ་ཡང་། དྲག་པར་
རློམ་པ་འགས་ཁོང་བླ་ཆེན་ཡིན་སྟབས་དངོས་འབུལ་སྤམ་མཐོ་མེད་པར་གང་་་་་
དྲན་གྱི་བཀའ་ཆོས་མང་པོ་ཞུས་མི་ཆོག་ཚུལ་ཡང་ཡང་བསྒྲགས་པ་བདུད་ཀྱི་བྱེད་་
ལས་སུ་མངོན། ཨ་སྐྱོང་དགེ་བཤེས་སོགས་བླ་གྲྭ་འགའ་ཞིག་གིས་ཞུས་ཏེ་ཚེས་
ལྔའི་ཉིན་བླ་བྲང་ཚོམས་ཆེན་དུ་བླ་སྤྲུལ་བཀའ་རམས་རྣམས་ཀྱིས་གཙོས་གཞི་་་་་
བྱེས་ཀྱི་སེར་སྐུ་ཆེས་མང་བ་ལ་དགའ་ལྡན་ལྷ་བརྒྱ་མའི་ཁྲིད་དང་། ལམ་རིམ་
261



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསྡུས་དོན་གྱི་ཁྲིད་ཆོས་ཐུན་གཉིས་ཀྱི་རིང་སྩལ། སྔ་མའི་སྐབས་རྟོགས་བརྗོད་
འདུན་ལེགས་མ་དང་། དཔལ་ལྡན་ས་གསུམ་མ་གུང་བསྒྲིགས་ནས་རྗེ་བླ་མས་
གསན་བསམ་ཉམས་བཞེས་ཇི་ལྟར་མཛད་ཚུལ་གྱི་རྣམ་ཐར་དང༌། རྗེའི་རིང་
ལུགས་ཀྱི་ལྟ་སྒོམ་སྤྱོད་པའི་གནད་མཐའ་དག་གཞན་ལས་ཁྱད་པར་འཕགས་ཚུལ་
ལུང་རིགས་ཕུན་སུམ་ཚོགས་པས་བརྒྱན་པ་དང༌། ལམ་ཡོངས་རྫོགས་ཀྱི་གནད་
འདྲིལ་བའི་ལྗགས་བཤད་ངོ་མཚར་བ་མཛད་པས་དབུས་གཙང་ནས་བྱོན་པའི་་་་
དགེ་བཤེས་འགའ་ཞིག་སོགས་རྣམ་པར་དཔྱོད་པའི་སྤྱན་དཀྱུས་རིང་བ་རྣམས་ལ་
ལྡོག་ཏུ་མེད་པའི་དད་གུས་སྨྲ་མི་ཤེས་པ་འཁྲུངས། འདི་དུས་འཚུབ་ཉམས་ཤིན་
ཏུ་ཆེ་བར་བྱུང་བ་སྔ་མོ་ཤིང་བཟའ་རྡོ་རྗེ་འཆང་དང་དམ་ཚིག་གི་སེལ་ཡོད་པའི་་་
དམ་བྲལ་ཁ་ཤས་ཚོགས་གྲས་སུ་ཡོད་པའི་དབང་གིས་ཡིན་ཚུལ་གསུང་ཟུར་ལས་་་
ཐོས། བསྒྲུབ་བྱ་ཉི་ཤུ་རྩ་གསུམ་བསྙེན་རྫོགས་སུ་བསྒྲུབས། གེ་སར་ལྷ་ཁང་དུ་
བསངས་དང་མར་མེ་ཕུལ་བར་སྡོང་སོལ་གྱི་རྩེར་མེ་ཏོག་རྒྱལ་མཚན་གྱི་དབྱིབས་་
ཅན་ཞིག་ཆགས། ཐུ་མེད་གསེར་ཁྲི་ཚང་སོགས་རྩེ་ཁོག་དང་གཙང་སྒར་ནས་དེ་
ཕྱོགས་སུ་ནམ་འབྱོན་གྱི་གསལ་ཁ་ལེན་མི་རྣམས་འབྱོར། གཙང་ཨ་རིག ལྕགས་
མོ་མགོ་ལོག ཁོ་ཀྱ་ཁོ་ནག སེ་བན་ཅང་གསུམ་སོགས་ཤ་སྦྲང༌། མགར་རྩེ་ཡི་ངོག་
སོགས་དགོན་གོང་མ། རྟ་བོ་དམེ་ཚང་། བློན་ཆོས་བཅས་དང༌། བདུད་ཤུལ།
བན་ཤུལ། ཐར་ཤུལ། ཧོར་སོ་ནག་སོགས་ཕྱོགས་མཚམས་ཉེ་རིང་ཅི་རིགས་ནས་
དད་པས་འདུས་པའི་སེར་སྐྱ་ཕོ་མོ་སྟོང་ཕྲག་དུ་མ་བརྒལ་བ་ཉིན་ལྟར་བྱུང་བ་་་་་
རྣམས་ཆོས་སྦྱིན་བསྔོ་སྨོན་ཐུགས་བརྟག་ཕྱག་དབང་བཅས་ཀྱིས་ཚིམ་པར་མཛད།
ཨ་སྐྱོང་དགེ་བཤེས་ཀྱི་ཤག་ཏུ་གདན་དྲངས་ཏེ་རིམ་གྲོ་དང་། སྟག་ཚང་སྤྲུལ་སྐུར་
གྲགས་པ་དགེ་ཚུལ་དུ་བསྒྲུབས། ཚེས་བཅུའི་ཉིན་ཉུང་བསྡུས་ལ་ནཱ་རོ་མཁའ་
སྤྱོད་མའི་བྱིན་རླབས་སྩལ། བསྒྲུབ་བྱ་སུམ་ཅུ་རྩ་དགུ་བསྙེན་རྫོགས་སུ་བསྒྲུབས།
262



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དོན་གཉེར་ཅན་འགའ་ཞིག་ལ་འཇམ་དཔལ་སྨྲ་སེང་གི་རྗེས་གནང་སྩལ། བཅུ་
བདུན་ཉིན་ཤིང་བཟའ་རྡོ་རྗེ་འཆང་གི་མདུན་ནས་མི་སྣ་འགའ་རེ་འཚམས་ཞུར་་་་
མངགས་པ་འབྱོར་ཏེ། ཤིང་བཟའ་རིན་པོ་ཆེ་བཞི་བའི་ཚེས་མགོར་ལམ་དུ་ཆས་
ཀྱང་ཕྱག་ཞབས་གློ་བུར་དུ་བསྙུང་བའི་དབང་གིས་བཤོལ་དགོས་བྱུང་ཚུལ་གྱི་་་་་
གནས་ཚུལ་ཞིབ་པར་ཞུས། ཉིན་དེར་སྐྱབས་རྗེ་ཤིང་བཟའ་མཆོག་གི་ཕྱག་བསྙུན་
གློ་བུར་དུ་དྭངས་སོང་བའི་ཚུལ་མཛད། ཞལ་ནས། དེ་རིང་ངའི་འཚམས་ཞུ་དེ་
ཀིརྟི་རིན་པོ་ཆེའི་ཕྱག་ཏུ་འབྱོར་ཡོད་པ་འདྲ། ལག་པ་ན་བའང་སོས་འདུག་པ་
འདི་རེད་གསུངས། རྗེ་ཉིད་ནས་སྤྱིར་བསྟན་འགྲོའི་མགོན་དུ་ཞབས་པད་ཡུན་
བརྟན་གལ་ཆེ་ཚུལ་དང༌། ཁྱད་པར་ཕྱག་ཞབས་ཀྱི་བསྙུང་གཞི་དེ་མྱུར་དྭངས་
ངོས་དགྱེས་པའི་འཛུམ་ཞལ་མངོན་སུམ་དུ་མཇལ་ཆོག་པ་དགོས་ཚུལ་གྱི་གསུང་་་
འཕྲིན་གནང་བ། ཤིང་བཟའ་རིན་པོ་ཆེའི་དྲུང་དུ་འབྱོར་འཕྲལ་བསྟུན་སངས་
དྭངས་སུ་སོང་། ཕྱི་ཉིན་ནས་སྐུ་ཕྱོགས་རིན་པོ་ཆེར་ཞབས་བརྟན་བསྒྲུབ་དགོས་
གསུངས་ཏེ། སྐུ་འཁོར་རྣམས་དང་བཅས་པས་མགོན་ཆོས་ཀྱི་བསྐང་གསོལ་དང་།
དྲུག་ཅུ་བ་སོགས་ཉིན་ལྟར་གསུངས་ཤིང་། ཉིན་གཅིག་མགོན་པོའི་ཞི་བའི་སྦྱིན་
སྲེག་གནང་། ཉེར་གཉིས་ལ་དབོན་ཆུང་ངོ་གཡོག་རྣམས་ཤིང་བཟའ་རིན་པོ་
ཆེར་བརྟན་བཞུགས་འབུལ་དུ་མངགས། ཉེར་དྲུག་ལ་དབོན་བོ་འཇིགས་མེད་ངོ་
གཡོག་ཆིབས་བསུར་མངགས། ཉེར་བདུན་ཉིན་ཁྱབ་བདག་འཁོར་ལོའི་མགོན་
པོ་དེ་ཉིད་གདན་སར་འབྱོར་སྐབས། རྗེ་ཉིད་ནས་སྐུ་གསུང་ཐུགས་རྟེན། གོས་
ཕྲུག །དངུལ་རྡོ་ཚད། ཆིབས་ཆེན་སོགས་རྣམ་གྲངས་དུ་མ་ཕུལ་ནས། སྙིགས་
མའི་དུས་མཐར་འཇམ་མགོན་བསྟན་པའི་སྙིང་པོ་འཕེལ་རྒྱས་ཀྱི་ཆེད་དང་།
འགྲོ་རྣམས་སྨིན་གྲོལ་གྱི་ལམ་ལ་འགོད་ཕྱིར་ལྔ་བདོའི་སྐྱེ་བོ་རྣམས་ཀྱི་སྤྱོད་ངན་ལ་
ཐུགས་སྐྱོ་སུན་གྱི་རྣམ་པ་གཏན་མི་མཛད་པར་བགྲང་བྱ་བརྒྱ་ཕྲག་བརྒལ་བའི་་་་་
263



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བར་བརྟན་པར་བཞུགས་དགོས་ཚུལ་དང་། དེ་ལྟ་བུའི་ཞལ་བཞེས་འགྱུར་མེད་
ཅིས་ཀྱང་བཀའ་དྲིན་སྐྱོང་དགོས་ཚུལ་ནན་གྱིས་ཞུས་པར། བླ་མ་མཆོག་ནས་
ཐུགས་དགྱེས་པ་ཆེན་པོས་བསྟན་འགྲོ་ལ་ཕན་ཐོགས་རེ་བྱུང་ན་བདག་ལོ་བརྒྱ་་་་་
ལས་ལྷག་པར་སྡོད་དགོས་ནའང་འདུག ཅེས་གསུངས་པས་དེར་ཚོགས་ཐམས་
ཅད་སྨྲ་མི་ཤེས་པའི་དགའ་སྤྲོའི་དཔལ་ལ་བཀོད། དེ་ནས་བཟུང་ཉིན་རེ་བཞིན་
བསྟན་དོན་ལས་བརྩམས་པའི་གསུང་འཕྲོས་རྒྱུན་རིང་གནང་། ཨ་ཅུ་མུ་ཆིན་ཏཱ་
ཝང་གིས་ཕུལ་བའི་གོང་མའི་བཞེས་ཀར་སེར་པོ་འབྲུག་རིས་མ་ཆ་གཅིག་རྐུན་་་་
འབྲུམ་གྱིས་བཀང་བ་དང་། གསོལ་སྡེར་བཅུད་ལྡན་ཆ་བཅས་ཁོ་བོ་ལམ་གྱི་སྣོད་
རུང་དུ་འགྱུར་པའི་རྟེན་འབྲེལ་ཡིན་ཞེས་རྗེ་འདི་ཉིད་ལ་ཕུལ། ཉེར་དགུའི་ཉིན་
རིན་པོ་ཆེའི་ཞབས་བརྟན་དུ་བཟློག་རིགས་ཁ་ཤས་གསུངས། ལྔ་བའི་ཚེས་གཅིག་
ལ་མཆོད་མེ་སྙན་ཤལ་སོགས་དང་བཅས་ལྷ་ཁང་སོ་སོར་མཆོད་མཇལ་ཕེབས་ཏེ་་་
བསྟན་པ་རྒྱས་པའི་ཐུགས་སྨོན་གནང་ཞིང༌། དགོན་པའི་ཚོགས་སུ་མང་ཇ་ཉིན་
འཁྱོངས་ཐོག་འགྱེད་ཐེབས་སུ་རྟ་ནོར་སུམ་ཅུ་སྐོར་གནང་། ཐོག་མའི་ཆོས་
འབྲེལ་དུ་འཇིགས་བྱེད་ཀྱི་དབང་གི་སྙན་སྒྲོན་ཕུལ་བར། རྡོ་རྗེ་འཆང་ཆེན་པོ་
ནས་ཐུགས་དགྱེས་བཞིན་དགའ་ལྡན་ལྷ་བརྒྱ་མའི་ལུང་ཁྲིད་མདོར་བསྡུས་དང༌། །
འཇིགས་མཛད་དུས་དགྲའི་དབང་པོ་བཅུ་གསུམ་མའི་སྨིན་བྱེད་ཟབ་ལ་རྒྱ་ཆེ་་་་་
བའི་གསུང་བཤད་ཀྱིས་བརྒྱན་པ་སྩལ་བའི་མཇུག་ཏུ་དབུ་མནབས་པཎ་ཞྭ་པདྨ་་་
ཁ་འབུས་མཚོན་དོན་གྱི་གསུང་བཤད་དང་བཅས་རྗེ་འདི་ལ་སྩལ་བ་བསྟན་པའི་་་
ཁུར་ཕོག་པའི་བརྡར་མངོན། དངུལ་རྡོ་ཚད་སོགས་ཀྱི་དངོས་འབུལ་གཟབ་ཅིང་།
དབང་གི་གསུང་བཤད་ཟིན་བྲིས་སུ་མཛད། ལས་སྣེ་རྒན་མང་གིས་ཞུས་ཏེ་ཚེས་
ལྔའི་ཉིན་ཚོགས་ཆེན་འདུ་ཁང་དུ་གཞི་བྱེས་ཀྱི་ཁྲོམ་ཚོགས་ཆེན་པོར་ལམ་གཙོའི་་
ཁྲིད་དང་སེམས་བསྐྱེད་ཆོ་གས་འབོགས་པ་གནང་། གཞུང་ནས་སྐུ་གསུང་ཐུགས་
264



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྟེན། དངུལ་སྲང་ལྔ་བརྒྱ། གོས་ཕྲུག་དུ་མ། རྟ་ནོར་བརྒྱད་ཅུ་སྐོར། གཡུ་བྱུར་
མང་པོ་བཅས་དངོས་འབུལ་རྒྱ་ཆེར་བསྟར་ནས་བརྟན་བཞུགས་ཀྱི་བཤད་པ་ཞུས་
པའི་ལན་དུ། ཆོས་སྡེ་ཆེན་པོ་འདི་ཉིད་ཡོངས་ཀྱི་དགེ་བའི་བཤེས་གཉེན་རྒྱལ་
མཚན་འོད་ཟེར་བས་ཆགས་འདེབས་མཛད་ཅིང༌། ཤིང་བཟའ་རྡོ་རྗེ་འཆང་སྐུ་
ཕྲེང་སྔ་ཕྱི་སོགས་སྐྱེས་ཆེན་དམ་པ་མང་པོས་བསྐྱངས་པས་མདོ་སྨད་འདིར་སྐྱེ་་་་
རྒུའི་བསོད་ནམས་ཀྱི་ཞིང་ས་རྨད་དུ་བྱུང་བར་གྱུར་པ་འདི་བཞིན་ལགས་ལ།
དགེ་འདུན་གྱི་སྡེའི་ལས་སུ་བྱ་བ་ཡང་ཆོ་ག་སོ་སོའི་འདོན་རྟ་དབྱངས། གར་ཐིག་
སོགས་ཀྱང་བསྟན་པའི་བྱ་བར་གཏོགས་པ་ཙམ་ཡིན་མོད། གཙོ་བོ་ནི་མངོན་པ་
མཛོད་ལས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །
ཞེས་གསུངས་པ་ལྟར་ཁས་བླངས་པའི་བཅས་ཁྲིམས་མིག་འབྲས་བཞིན་བསྲུངས་་
པ་གཞིར་བཞག་གི་སྟེང་ནས་བཀའ་པོད་ཆེན་པོ་ལྔས་མཚོན་པའི་གཞུང་ལུགས་་་
ཆེན་པོ་རྣམས་ཀྱི་དགོངས་དོན་ལུང་རིགས་ཀྱིས་གཏན་ལ་འབེབས་པའི་སློབ་་
གཉེར་གྱི་སྲོལ་བཟང་མི་ཉམས་གོང་འཕེལ་ཞིག་བྱུང་ན་ས་ཆོད་གཞན་དང་མི་་་་་
འདྲ། ཉམས་ལེན་ཞེས་པའང་ཡི་དམ་རེའི་བསྙེན་མཚམས་ལྟ་བུའི་བཟླས་བརྗོད་
ལ་འབད་པའང་རྗེས་སུ་ཡི་རང་གི་གནས་ཙམ་ཡིན་ཡང་། གཙོ་བོ་ནི་དང་ལ་ཨ་
ཏི་ཤ་དང་འཇམ་མགོན་ཙོང་ཁ་པ་ཆེན་པོའི་བཀའ་སྲོལ་བཞིན་ལམ་ཡོངས་་་་་་་
རྫོགས་ཀྱི་གནད་འདྲིལ་བའི་ཉམས་བཞེས་རེ་གནང་ན། སྣ་མི་འདྲ་བ་དུ་མར་
ལྟོས་པ་མེད་ཚུལ། ཡི་དམ་ཆོས་སྐྱོང་ཡང་རང་གི་ཕ་མེས་ཀྱིས་བསྟེན་པ་ཙམ་རྒྱུ་
མཚན་དུ་བྱས་ནས་ཡི་དམ་ཞིག་གི་མིང་ཐོགས་ཚད་ཐམས་ཅད་བཏོན་ན་འཕྲལ་་་
ཡུན་དུ་མི་ཤིས་པ་འབྱུང་བས། རྗེ་ཐམས་ཅད་མཁྱེན་པའི་བཀའ་སྲོལ་བཞིན་ཡི་
དམ་བདེ་གསང་འཇིགས་གསུམ་དང༌། མགོན་ཆོས་སོགས་སྐྱེས་བུ་གསུམ་གྱི་ཆོས་
སྐྱོང་ལ་བསྟེན་ན་དེས་མ་ཆོག་པ་གང་ཡང་མེད་ཚུལ། སྤྱོད་ངན་གྱི་མིག་ལྟོས་ངན་
265



སྒྲི
ག
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ལ་བརྟེན་པའི་ན་བཟའ་གྱོན་ལུགས་དང་། འགྲོ་འདུག་གི་སྤྱོད་ལམ་མི་མཛེས་
པ་དང༌། འཆད་ཉན་སོགས་ཀྱང་རིམ་ཉམས་སུ་གྱུར་པ་དང་། ཆོས་སྐྱོང་སྣ་
ཚོགས་བསྟེན་པ་སོགས་ལ་སྒེར་དམིགས་ཀྱིས་བསླབ་བྱ་བཅས་སྩལ་བས་བགྲེས་་་་
གཞོན་ཐམས་ཅད་ཡིད་གཏིང་ནས་འཁུལ་བའི་ཉམས་འགྱུར་གསལ་བ་བྱུང༌།
རྒྱལ་བ་ཚང་དང༌། རྒྱ་ལུ་ཚང་སོགས་ནང་ཁག་ཆེ་ཆུང་འགའ་ཞིག་ཏུ་གདན་
དྲངས་ཏེ། ཚེ་དབང་དང་རྗེས་གནང་ཁ་ཤས་སྩལ། སྐྱབས་རྗེ་ཤིང་བཟའ་རིན་པོ་
ཆེའི་ཐུགས་བཞེད་ལྟར་ཁོང་ལ་བྱང་ཆུབ་ལམ་གྱི་སྒྲོན་མེའི་གཟབ་བཤད་དང༌། །
དགའ་ལྡན་ལྷ་བརྒྱ་མའི་མཆོད་ཆོག་སོགས་ལྗགས་རྩོམ་འགའི་ལུང་ཕུལ། བླ་བྲང་
ནས་སྐུ་གསུང་ཐུགས་རྟེན། དངུལ་རྡོ་ཚད་གསུམ་གོས་བཅུ། ཕྲུག་བཅུ། ཤེལ་གྱི་
མདོང་མོ་དང་སྣག་བུམ་སོགས་ཉེར་སྤྱད་དུ་མ་བཅས་འབུལ་ཆེན་བསྟར། ཚེས་
དགུའི་ཉིན་སྒར་འདེགས་ཁར་རྡོ་རྗེ་འཆང་ཆེན་པོའི་མདུན་དུ་མཇལ་ཏེ་ལྗགས་་་
རྩོམ་འགའི་ལུང་ཞུས་ཤིང་གསུང་གླེང་ཅུང་ཟད་མཛད་པའི་ཚེ། ཁོང་རིན་པོ་ཆེ་
ནས་གསེར་སྦྱངས་ཀྱི་འཁོར་ལོ་བཟོ་བྱད་ལེགས་པ་ཞིག་རྗེ་འདི་ལ་གནང་སྟེ། །
ཟབ་རྒྱས་ཆོས་ཀྱི་འཁོར་ལོ་རྒྱུན་མི་འཆད་དུ་བསྐོར་དགོས་ཚུལ་གྱི་གསུང་ནན་་་་་
སྩལ་བ་སླད་ཀྱི་རྟེན་འབྲེལ་དུ་དགོངས་པར་མངོན། ཡབ་སྲས་འབྲལ་མི་ཕོད་པ་
ལྟ་བུའི་ཉམས་ཀྱིས་ཆིབས་བསྐྱོད་པའི་ཚེ་བླ་སྤྲུལ་རྣམས་ཀྱིས་ཆིབས་སྐྱེལ་དང་།
གྲུ་མང་ནས་སེང་སྦྲེངས་དར་འབོད་དང་སྦྲགས་ཆིབས་ཞལ་ལན་གསུམ་བསྒྱུར་བ་
སོགས་ཀྱིས་རྟེན་འབྲེལ་བསྒྲིགས། བཅུ་གཅིག་ལ་གཙང་སྒར་གྱི་བླ་གྲྭ་དུ་མས་
ཆིབས་བསུ་དང་། གཞུང་གིས་ཐབ་བསུ། གྲྭ་མང་གིས་སེར་སྦྲེངས་དང་བཅས་
གཙང་དགོན་པ་དོན་གྲུབ་རབ་བརྟན་གླིང་དུ་ཕེབས། བཅུ་གཉིས་ཀྱི་ཉིན་གཞི་
བྱེས་ཀྱི་བསྒྲུབ་བྱ་ལྔ་བཅུ་རྩ་བརྒྱད་ཕྱག་བཞེས་རྣམ་པར་དག་པའི་སྒོས་བསྙེན་་་་
རྫོགས་སུ་བསྒྲུབས། དཔལ་མཆོག་ཆོས་མཛད་ཟེར་བའི་གསེར་ལག་གི་གྲྭ་པ་ཞིག་
266



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྙེན་རྫོགས་བྱེད་འདོད་ཀྱང་སྣམ་རྟེན་མེད་སྟབས་སྨད་པ་ཞིག་ལ་གོས་སེར་པོ་་་
ཁྲུ་གང་བསླངས་པར། འགའ་ཞིག་གིས་དེ་ཁྱོད་ལ་འཕྲོད་ལམ་ཨེ་ཡོང་ཟེར་ནས་
དོགས་པ་བསླངས་པའི་རྐྱེན་གྱིས་རྣམ་རྟོག་ཟོས་ཀྱང་བྱིན་རླབས་མི་བྱེད་ཐབས་་་
མེད་དུ་འདུག་སྙམ་པས་ལས་གྲལ་དུ་བྱིན་པར་བླ་མ་གཉིས་དང་ཁོ་རང་བཅས་སྡེ་
ཚན་དང་པོ་ཡིན་གཤིས་གོས་བྱིན་རླབས་སྐབས་ཐུགས་བསམ་ཞིག་བཞེས་ཏེ།
ཞབས་ཕྱི་ཞིག་ལ་འདིར་སྣམ་རྟེན་ཞིག་སྟེར་དགོས་གསུངས་ནས་གོས་ལིང་སེར་་་་་
པོ་ཞིག་གནང་སྟེ་དེ་ལ་བྱིན་རླབས་མཛད། དེའི་ཚེ་ངའི་སེམས་ཀྱི་རྟོག་པ་ཐུགས་
ཀྱིས་མཁྱེན་འདུག་སྙམ་དུ་རྐྱེན་གྱིས་བཟློག་པར་མི་ནུས་པའི་དད་གུས་ཐོབ་སྐད།
ལས་སྣེ་རྒན་མང་གིས་ཞུས་ཏེ་ཚོགས་ཆེན་འདུ་ཁང་དུ་གཙང་པཎྜི་ཏའི་སྤྲུལ་སྐུ་་་་
སོགས་བླ་གྲུ་སེར་སྐྱ་ཆེས་མང་པར་དགའ་ལྡན་ལྷ་བརྒྱ་མའི་ཁྲིད། ལམ་རིམ་
བསྡུས་དོན་གྱི་བཤད་ལུང་། འཇིགས་བྱེད་དཔའ་བོ་གཅིག་པ་དང་། གསང་
བདག་འཁོར་ལོ་ཆེན་པོའི་དབང་། གྲུབ་རྒྱལ་ཚེ་དབང་བཅས་སྩལ་མཐར་གཞུང་
ནས་དངུལ་སྲང་ལྔ་བཅུ། གོས་ཕྲུག་འགའ་ཞིག རྟ་ནོར་བཞི་བཅུ་སྐོར། མར་རྒྱ་
མ་སྟོང་ཚོ་གཉིས་དང་བརྒྱད་བརྒྱ་སོགས་དངོས་འབུལ་དང་བཅས་བརྟན་་་་་་་་
བཞུགས་ཀྱི་བཤད་པ་ཞུས་པར། སློབ་དཔོན་དཔའ་བོས། ཕན་པའི་ལན་དུ་
མཆོད་པ་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །ཞེས་གསུངས་
པ་ལྟར་ཟང་ཟིང་གི་འབུལ་བ་ལ་ལྟོས་པ་ཆེར་མེད་པས། མཆོད་པའི་གཙོ་བོ་
འདུལ་ཁྲིམས་དག་པ་གཞིར་བཟུང་ནས་གཞུང་ལུགས་ཆེན་པོ་རྣམས་ལ་ཐོས་་་་་་
བསམ་གྱིས་བརྡར་ཤ་གཅོད་པའི་མཚན་ཉིད་ཀྱི་སྲོལ་བཟང་མ་ཉམས་པ་དང་་་་་་
འཇམ་མགོན་ཙོང་ཁ་པ་ཆེན་པོའི་བཀའ་སྲོལ་བཞིན་བསྟན་པ་ཡོངས་རྫོགས་ཀྱི་་
གནད་ཚང་བའི་ཉམས་བཞེས་རེ་མཛད་ན། བླ་མའི་བཀའ་དྲིན་གཟོ་བ་དང༌།
གཏན་འདུན་སྒྲུབ་པའི་ཐབས་ཀྱི་མཆོག་ཡིན་པས་ཡིད་འཇགས་དགོས་ཚུལ་གྱི་་་་
267



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞལ་གདམས་སྩལ། བཅོ་ལྔའི་ཉིན་གསོ་སྦྱོང་གི་མགོན་དུ་བྱོན་ཏེ་ཆོས་བསྒྲགས་
དང་། སོ་ཐར་གྱི་མདོ་གསུངས་ཤིང༌། ནང་ཆེན་ཁག་འགར་གདན་དྲངས་པའི་
སར་གྲུབ་རྒྱལ་ཚེ་དབང་། བསྟོད་ཆེན་བཞི། རྒྱན་འཇུག་སོགས་ཀྱི་ལྗགས་ལུང་
སྩལ། བ་ཡོད་སྐུ་སྐྱེ་སོགས་ཉུང་བསྡུས་ལ་ཞི་བ་ནམ་མཁའ་སྒོ་འབྱེད་དང་། དྲག་
པོ་ཁྲོས་མའི་དབང་། ནཱ་རོ་མཁའ་སྤྱོད་མའི་སིནྡྷ་རའི་བྱིན་རླབས་བཅས་སྩལ།
དཔེ་ཆ་བ་བགྲེས་གཞོན་འགས་ལེགས་བཤད་སྙིང་པོའི་ལུང་ཞུས་པར། ངེད་ལ་
བྱ་བཞག་ཤིན་ཏུ་མང་ཡང་ཐུགས་འཛིན་རེ་གནང་མཁན་ཡོད་ན་བྲེལ་བ་ཆེ་་་་་་
བཞག་ཆུང་བསྐྱུར་བྱས་ནས་འདོན་ཨེ་ཐུབ་ལྟ་གསུངས་པས། བླ་གྲྭ་བཅུ་དྲུག་
ཙམ་གྱིས་གཞུང་བློ་འཛིན་དང་། ཡུན་རིང་སྐྱོར་རྒྱུའི་དམ་བཅའ་ཕུལ་བ་ལ་
དགྱེས་ཚོར་ཚད་མེད་པ་དང་བཅས་གྲྭ་མང་ལ་ལེགས་བཤད་སྙིང་པོའི་ལྗགས་་་་་
ལུང་དཀའ་གནས་སོ་སོར་གསུང་བཤད་ཉུང་འདྲིལ་དང་བཅས་སྩལ་བའི་མཇུག་་་
ཏུ། སྟོང་ཐུན་ལས། འཆད་པའི་ཚེ་གྲུབ་མཐའ་མི་མཐུན་པ་ཆེས་ཆེར་ཆེ་བ། རང་
སྟོང་དང་གཞན་སྟོང་དང་ཞེས་སོགས་གསུངས་པ་ལྟར། ས་རྙིང་ཀར་འབྲུག་
སོགས་གཞན་ཕྱོགས་པ་རྣམས་གྲུབ་མཐའི་བཞེད་ཚུལ་འཆད་པའི་ཚེ་ཆེས་མི་་་་་་
མཐུན་པ་ལྟར་སྣང་ཡང་། ཟབ་དོན་ཉམས་ལེན་གྱི་དུས་སུ་ངེས་དོན་གྱི་ལྟ་བ་
ཡིན་ཁུལ་དང་། གསང་སྔགས་ཟབ་མོའི་རྫོགས་རིམ་དུ་འདོད་པ་ཐམས་ཅད་
ཅིར་ཡང་མི་སེམས་པའི་ངང་ལ་ཙེན་ནེ་འཇོག་པའི་སྟེང་དུ་ཞལ་འཆམ་ཚུལ་དང་།
རྗེ་བདག་ཉིད་ཆེན་པོའི་བཞེད་སྲོལ་འདི་ལ་ཐོས་བསམ་སྒོམ་པ་དཔྱིས་ཕྱིན་པར་་་
མཛད་པ་ཕར་ཞོག དོན་འགྱུར་གྱི་ཐེ་ཚོམ་ཟོས་པ་ཙམ་གྱིས་ཀྱང་སྲིད་རྩའི་
འཛིན་སྟངས་ལ་ཤིན་ཏུ་གནོད་པ་སློབ་དཔོན་འཕགས་པ་ལྷས། ཐེ་ཚོམ་ཟོས་པ་
ཙམ་གྱིས་ཀྱང་། །སྲིད་པ་ཧྲུལ་བོར་བྱེད་པར་འགྱུར། །ཞེས་པ་ལྟར་ཡིན་ཚུལ།
རྗེས་སོར་ཁྱེད་རང་རྣམས་ནས་གཞུང་འདི་དང་། རྩ་འཇུག་གི་ཊིཀ་ཆེན། ལམ་
268



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རིམ་ཆེ་ཆུང་། རྣམ་བཤད་གསེར་ཕྲེང་སོགས་རྗེ་ཡབ་སྲས་ཀྱི་ལེགས་བཤད་བློ་
དང་འཚམས་པ་དེ་ཐུགས་འཛིན་ཐུབ་ན། དེ་ལས་ལྷག་པའི་བདག་ལ་དྲིན་གཟོ་
དང༌། སྒྲུབ་པའི་མཆོད་པ་འབུལ་ཚུལ་མེད་པས་དེ་བཞིན་ཡིད་ལ་འཇགས་
དགོས་ཚུལ་ནན་ཏན་གསུངས། ལམ་རིམ་ཆུང་བ་བློ་འཛིན་གྱི་དམ་བཅའ་འབུལ་
མཁན་ཁ་ཤས་བྱུང་བ་ལའང་མཉེས་ཚོར་ཆེན་པོས་གཟེངས་བསྟོད་ཀྱི་བཀའ་ལུང་
གནང༌། བཅུ་བདུན་ལ་གཙང་སྒར་གྱི་བླ་གྲྭ་དུ་མས་ཆིབས་སྐྱེལ་དང་བཅས་རོང་
བོ་ཤ་བི་ནར་གྱི་མི་སྐྱ་ཚང་དུ་ཕེབས་བཞུད་ཁ་ཤས་གནང་ཞིང་། རྟ་པ་ཉིས་སྟོང་
ཙམ་གྱིས་ཆིབས་བསུ་དང་བཅས་ཧོར་གྱི་སྡེ་ནང་དུ་བྱོན། ཁྱིམ་ཞུས་འགར་
ཕེབས་ཤིང་སྔགས་པ་ཁ་ཤས་ལ་སྡེ་བརྒྱད་སྲོག་དབང་གནང་། ཤོག་སོ་སོ་ནས་རྟ་
ཐབ་ཀྱི་བསུ་བ་དང་བཅས་ཁ་གསུམ་ཆོ་ཧོར་དུ་ཕེབས། དེ་ནུབ་བྲིས་ཐང་ཞིག་གི་
ངོས་ན་བདེ་གཤེགས་སྒྲ་དབྱངས་རྒྱལ་པོ་ཡིན་ཟེར་བའི་སངས་རྒྱས་སྐུ་མདོག་སྔོ་་་
བ་ཕྱག་གཡོན་དུ་པི་ཝང་དང་གཡས་ན་རྒྱུད་བསྐུལ་བྱེད་ཀྱི་དབྱུ་གུ་བསྣམས་པ་་་་
ཞིག་རྨིས་གསུངས་པའང་ངོ་མཚར་བའི་རྣམ་ཐར་དུ་སྣང༌། ཁྱིམ་ཕེབས་འགའ་
དང་། གྲྭ་བ་དྲུག་དགེ་ཚུལ་དང་། བཞི་བསྙེན་རྫོགས་སུ་བསྒྲུབས། མགར་རྩེ་དང་
སོ་ནག་སོགས་ཀྱིས་གདན་དྲངས་པ་ལྟར་མགོན་ཤུལ་དུ་ཕེབས་བཞུད་གནང༌།
མགར་རྩེར་ཕེབས་པའི་མཚན་མོ་རེབ་ཀོང་གི་བླ་མ་ལས་སྣེ་མང་པོས་སེར་སྦྲེངས་་
སྤོས་སྣ་དང་བཅས་བསུ་བ་བྱེད་པ་རྨིས་གསུངས་པ་རོང་བོའི་ཆོས་སྐྱོང་རྣམས་་་་་
ནས་དེ་ཕྱོགས་སུ་གདན་འདྲེན་གྱི་མཚན་མར་མངོན། མགོན་ཤུལ་དང༌། མགར་
རྩེ། དཔྱི་ས་རྣམས་ཀྱི་སྔགས་མང་གིས་ཞུས་ཏེ། དྲུག་པའི་ཚེས་བཞིའི་ཉིན་དཔལ་
མགོན་ཞལ་བཞི་བའི་རྗེས་གནང་སྩལ། འདི་དུས་ཆོས་སྐྱོང་འདི་ཀིརྟི་གོང་མ་
རིམ་བྱོན་གྱི་དུས་ནས་བསྟེན་པའི་སྒེར་གྱི་སྲུང་མ་ཡིན་སྟབས་རྗེས་གནང་སོགས་་་
བཀའ་དོག་པོ་བྱེད་པ་ཞིག་ཡིན་ཡང་ཁྱེད་ཚོས་ཕ་མེས་ཀྱིས་བསྟེན་པའི་ཆོས་སྐྱོང་་
269



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡིན་གཤིས་གལ་ཆེན་བྱས་ནས་ཕུལ་བ་ཡིན། ཁྱེད་བླ་སྔགས་སེར་སྐྱ་སུ་ཞིག་ཡིན་
ཡང་ཁས་བླངས་པའི་དམ་སྡོམ་ཚུལ་བཞིན་བསྲུངས་པའི་སྟེང་ནས་སྐྱབས་འགྲོས་་
ཟིན་པའི་དགེ་སྦྱོར་རེ་ལ་འབད་ན་རང་ཉིད་རྒྱལ་བའི་བསྟན་འཛིན་དུ་སོང་་་་་་
སྟབས། བསྟན་སྲུང་རྣམས་ཀྱིས་ཀྱང་འཕྲིན་ལས་ཚུལ་བཞིན་སྒྲུབ་ངེས་ཡིན་ཚུལ།
རང་དོན་ཕྲན་བུ་རེའི་ཆེད་དུ་ཆོས་སྐྱོང་འདི་ལྟ་བུ་ཁྱི་ལྟར་རྦད་ན་ཆོག་སྙམ་པ་་་་
བླུན་རྟགས་ཡིན་པས་དེ་འདྲ་གཏན་མི་རུང་ཚུལ། མ་མཐའ་འང་ཕྱི་མའི་དོན་དུ་
འགྲོ་ངེས་ཀྱི་དགེ་སྦྱོར་རེ་ལ་འབད་དགོས་ཚུལ་སོགས་ཀྱི་ཞལ་གདམས་མང་ཞིག་་་
སྩལ། དེ་ཉིན་རླུང་འཚུབ་ཆེན་པོ་ཞིག་གིས་གཟིམས་གུར་སྐྱེལ་ལ་ཁད་པ་བྱུང་
བས་དབུ་སྔས་སུ་སྐུ་བརྙན་ཁ་ཤས་བཞུགས་པ་ཕྱོགས་སོ་སོར་གཏོར་ཞིང་རྗེ་རིན་་
པོ་ཆེའི་སྐུ་ཞིག་ཡོད་པ་རྗེ་ཉིད་ཀྱི་གཟིམས་མལ་དཀྱིལ་དུ་བཞུགས་འདུག་པ་་་་་་
མཐོང་ཚད་ཐམས་ཅད་ཡ་མཚན་དུ་གྱུར་ཅིང་། རྗེ་ཉིད་ཀྱང་ཐུགས་ཉམས་
མཚར་བའི་རྣམ་པ་དང༌། ཞལ་ནས་ཀྱང་། ངའི་རྗེ་རིན་པོ་ཆེ་ཡར་མར་ལ་ཕེབས་
ཀིན་འདུག་ཅེས་ཞལ་རྩེད་ཀྱི་ཚུལ་དུ་གསུངས། མགོན་ཤུལ་སེར་སྐྱའི་གཞུང་གིས་
ཞུས་ཏེ་དད་ལྡན་སེར་སྐྱ་ཕོ་མོ་ས་གཞིའི་མདངས་བསྒྱུར་བ་ཙམ་ཚོགས་པ་ལ་་་་་་
ཐུགས་རྗེ་ཆེན་པོ་བཅུ་གཅིག་ཞལ་གྱི་དབང་དང་། རྟ་མགྲིན་གསང་སྒྲུབ་ཀྱི་རྗེས་
གནང་བཅས་སྩལ། འདི་སྐབས་སུ་ཡང་འཕགས་པ་སྤྱན་རས་གཟིགས་ཀྱིས་
ཐུགས་བསྐྱེད་ཚུལ་དང་། བོད་ཀྱི་ལྷ་སྐལ་ཡིན་ཚུལ། ཐམས་ཅད་ཀྱིས་མ་ཎི་སྨྱུང་
གནས་ལྟ་བུའི་དགེ་ཕྱོགས་རེ་ལ་འབད་ནས་དལ་འབྱོར་དོན་ལྡན་དུ་སྒྲུབ་དགོས་་་
ཚུལ་སོགས་ལས་བརྩམས་པའི་བསླབ་བྱ་འབྱམས་ཀླས་པར་སྩལ། སུ་རུག་ཆིན་གྱི་
སེར་སྐྱ་མང་པོས་ཆིབས་བསུ་ཇ་ཐབ་བཅས་ཐུ་རུའི་ཇུན་ཝང་དཔལ་འབྱོར་རབ་་་
བརྟན་གྱི་ཨུརྒེར་ཕེབས། རིམ་གྲོར་དྲུག་ཅུ་བ་གསུངས་ཤིང་མི་ངོ་རྣམས་ལ་གྲུབ་
རྒྱལ་ཚེ་དབང་སྩལ་བར་དངུལ་སྲང་ལྔ་བཅུ་དང་། རྟ་ནོར་མང་པོའི་འབུལ་བ་
27()



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྟར། བཅུ་བཞིའི་ཉིན་དེ་གའི་སེར་མང་གིས་ཞུས་པ་ལྟར་མགོན་པོ་ཕྱག་དྲུག་
པ། ཆོས་རྒྱལ་ཕྱི་སྒྲུབ། སེང་གདོང་གཙོ་འཁོར་གསུམ་པ། གྲུབ་རྒྱལ་ཚེ་དབང་
བཅས་སྩལ། མཇུག་ཏུ་ཕྱོགས་འདིར་དགོན་སྡེ་མེད་ཀྱང་སྤྱི་བའི་དགེ་འདུན་
རྣམས་ངོས་གཙང་བར་འདུག་པས། འདུལ་ཁྲིམས་གཙོ་བོར་བཟུང་བའི་སྒྲིག་
ལམ་དང༌། ཚོགས་འདོན་གྱི་རིམ་པ་མ་ཉམས་པ་གལ་ཆེ་ཚུལ་དང་། སྔོན་ཀུན་
མཁྱེན་འཇམ་དབྱངས་བཞད་པས་མདོ་སྨད་འདིར་བསྟན་པའི་སྒྲོན་མེ་སྦར་ཚེ་་་་
ཐོག་མའི་གཞི་འདིངས་གནས་འདི་ཡིན་ལ། སྐུ་ཕྲེང་རིམ་བྱོན་གྱི་དུས་སུའང་
ཡོན་མཆོད་ཚད་ལྡན་དུ་གྱུར་སྟབས། ད་དུང་ཡང་བླ་སློབ་རྟེན་འབྲེལ་འཕྱུག་མི་
ཉན་ཚུལ་གྱི་བསླབ་སྟོན་ནན་ཏན་མཛད། ཕྱི་ཉིན་ཝང་དང་། སེར་སྡེ་བཅས་རྗེ་
འཇམ་དབྱངས་བཞད་སྤྲུལ་རིན་པོ་ཆེའི་དྲུང་དུ་འཚམས་ཞུར་འགྲོ་རྒྱུ་དང༌། །
ཉེས་ཅན་རེ་གཉིས་ཡོད་པས་ཀྱང་བཤགས་པ་འབུལ་རྒྱུ་ཁས་ལེན་ཞུས། བཅོ་
ལྔའི་སྔ་དྲོ་གསོ་སྦྱོང་ལ་ཕེབས་ཤིང་། ཕྱི་དྲོ་རབ་བྱུང་ཉེར་ལྔ། དགེ་ཚུལ་སོ་གཉིས།
བསྙེན་རྫོགས་ཉེར་དྲུག་བཅས་བསྒྲུབས། གཉེར་ཟུར་ངོ་གཡོག་རྗེ་འཇམ་
དབྱངས་བཞད་པ་རིན་པ་ཆེའི་དྲུང་དུ་འཚམས་ཞུ་འབུལ་བར་མངགས། འཇམ་
དབྱངས་བཞད་སྤྲུལ་རིན་པོ་ཆེ་ནས་ད་ལམ་ཅིས་ཀྱང་རྣམ་གཉིས་མཇལ་འཕྲད་་་
གནང་དགོས་ཚུལ་གྱི་གསུང་ཤོག་ནན་ཏན་ཆེ་བ་གནང་བའི་ལན་དུ་ཁོ་ཚེ་ནས་་་
མཇལ་རྒྱུའི་དུས་བཏབ་པ་བཞིན་བཅུ་དགུའི་ཉིན་རྟ་ཐབ་ཀྱི་བསུ་བ་དང་བཅས་་་
ཁོ་ཚེར་ཕེབས། དེ་ཉིན་གསང་བདག་འཁོར་ལོ་ཆེན་པོའི་ཆོ་ག་གསུངས་པའི་
མཇུག་ཏུ་དྲུག་ཅུ་བ་བཞི་དང༌། ཆ་གསུམ་བཞི་བཅས་བསྔོས་པ་མཇལ་འཛོམ་གྱི་
འཚུབ་སློང་ཞི་བའི་ཆེད་དུ་དགོངས་པར་མངོན། ཕྱི་ཉིན་སྒར་ཁ་ཕན་ཚུན་དུ་
འཚུབ་ཆ་ཅུང་ཟད་བྱུང་ཡང་ཉེས་སྐྱོན་དུ་མ་གྱུར། ཉི་ཤུ་ཐམ་པའི་ཉིན་ཕྱག་
མཛོད་ཆེ་ཆུང་གཉིས་སོགས་སྐུ་འཁོར་ཚང་མ་རྗེ་འཇམ་དབྱངས་བཞད་སྤྲུལ་རིན་
271



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པོ་ཆེར་ཆིབས་བསུར་མངགས། སྐྱབས་རྗེ་དེ་ཉིད་སྒར་ཐོག་ཏུ་འབྱོར་འཕྲལ། རྗེ་
ཉིད་དང་སྐུ་འཁོར་ཆེ་ཕྲ་བཅས་སྐུ་གསུང་ཐུགས་རྟེན། བཞུགས་གདན་རྒྱབ་ཡོལ།
དངུལ་སྲང་བརྒྱ། གོས་ཕྲུག་དུ་མ། གཟིག་ལྤགས། སྲམ་སྐྱལ། རྟ་ནོར་ཁ་ཤས་
བཅས་དངོས་འབུལ་གྱི་རྣམ་གྲངས་བསྟར་ཏེ་མཇལ་བར་ཕེབས། རྗེ་འཇམ་
དབྱངས་བཞད་སྤྲུལ་རིན་པོ་ཆེ་ཡང་གཟིམས་གུར་སྒོར་རྗེ་ཉིད་བསུ་བར་ཕེབས་་་
ཏེ་རྣམ་གཉིས་ཕན་ཚུན་བཀུར་གཟོས་ཚད་མེད་པའི་སྒོ་ནས་མཇལ་འཛོམ་་་་་་་
གནང་། དེ་སྐབས་རྗེ་འདིས་སྐུ་ཕྲེང་གོང་མ་རྣམས་ཀྱི་དུས་ནས་བཟུང་སྟེ་ཐུགས་
ཡིད་གཅིག་འདྲེས་ཀྱི་འབྲེལ་ཟབ་ཤིན་ཏུ་ཆེ་ཚུལ། སྐུ་ཚེ་འདིར་སྐུ་ན་ཕྲ་མོའི་དུས་
སུ་ལན་གཅིག་མཇལ་བ་མ་གཏོགས་ད་བར་མཇལ་སྟབས་མ་འགྲིགས་ཀྱང་། ད་
ལམ་དངོས་མཇལ་གྱི་དགའ་སྟོན་མྱོང་བ་ཤིན་ཏུ་སྐལ་བ་བཟང་ཚུལ། རྒྱལ་བའི་
ལུང་རྟོགས་ཀྱི་བསྟན་པ་སྤྱི་དང་། ཁྱད་པར་བཀའ་དང་དགོངས་འགྲེལ་ཚད་མ་
དཔང་དུ་བཞག་ནས་ལུང་རིགས་དྲི་མ་མེད་པའི་སྲང་ལ་བཅལ་ན་འཁྲུལ་བའི་ཆ་
ཕྲ་མོ་ཙམ་ཡང་མེད་པ་ནི། ཡབ་རྗེ་བླ་མའི་རིང་ལུགས་ཁོ་ན་ཡིན་ཚུལ། འདི་ཉིད་
ཡུན་རིང་དུ་གནས་པ་དབུས་གཙང་གི་ལྗོངས་སུ་རྒྱལ་དབང་ཡབ་སྲས་གཉིས་་་་་
དང་། མདོ་སྨད་འདིར་རྗེ་ཉིད་ཀྱི་འཕྲིན་ལས་ཁོ་ནར་རག་ལས་པས་སྙིགས་མ་ཅི་
ཙམ་བདོ་བ་བཞིན་མེ་ལ་བུད་ཤིང་བསྣན་པའི་ཚུལ་དུ་རིང་ནས་གོམས་པའི་་་་་་
ཐུགས་བསྐྱེད་ཀྱི་གོ་ཆ་བླ་ལྷག་ཏུ་བཞེས་ཏེ་ཞབས་པད་རྡོ་རྗེའི་ཁམས་སུ་བརྟན་་་་་་
ཆགས་པའི་ངོས་སྐུ་ཕྲེང་གོང་མ་རིམ་བྱོན་གྱི་མཁས་བཙུན་བཟང་པོའི་རྣམ་ཐར་་་
མཐུན་སྣང་དུ་བདག་གིར་བཞེས་པ་ཞིག་ཅིས་ཀྱང་བཀའ་དྲིན་སྐྱོང་དགོས་ཚུལ་་་་་
གྱི་ཞུ་འབུལ་མཛད། དེའི་ལན་དུ་ཀུན་མཁྱེན་མཆོག་ནས་བསྟན་འགྲོ་ལ་ཕན་པ་
རྒྱ་ཆེར་བསྒྲུབ་དགོས་པ་གཞིར་བཅས་མོད། དེ་ལྟར་ནུས་པའི་ལུང་རྟོགས་ཀྱི་
ཡོན་ཏན་ཕྲ་མོ་ཡང་མེད། ཚེ་རིང་ནད་མེད་ཙམ་སུས་ཀྱང་འདོད་མོད། དཔལ་
272



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
，
，
，
，
，
ལྡན་ཟླ་བས། ལས་ཀྱི་ཤུགས་ནི་ཆུ་བོ་རྒྱུན་དང་འདྲ། །ལས་དབང་ཆུ་ཀླུང་ཟློག་པ་
ཤིན་ཏུ་དཀའ། །ཞེས་གསུངས་པ་ལྟར་ལས་ཉོན་གྱི་གཞན་དབང་དུ་སོང་གཤིས་
ཡུན་རིང་སྡོད་རྒྱུའི་ཁས་ལེན་བྱེད་པ་དཀའ་མོད། བླ་མ་མཆོག་གསུམ་གྱི་ཐུགས་
རྗེ་དང་། ཁོང་རྣམ་པས་སྐྱབས་འཇུག་གནང་ན་ཐུགས་བཞེད་ལྟར་ཡུན་རིང་
འཚོ་བའི་འདུན་པ་བྱེད་ཅེས་གསུང་ལན་སྩལ། རྣམ་གཉིས་གསོལ་ཚིགས་ལྷན་དུ་
མཛད་ཅིང་བག་ཕེབས་པའི་སྒོས་ལུགས་གཉིས་ལས་བརྩམས་པའི་གསུང་གླེང་་་་་
རྒྱུན་རིང་མཛད། གསུང་འཕྲོས་ཀྱི་ལྷོངས་ལ། དཔལ་ལྡན་བཀྲ་ཤིས་འཁྱིལ་ཞྭ་
སེར་བསྟན་པའི་འབྱུང་ཁུངས་ཡིན་པ་དང་། ཀུན་གྱིས་མིག་ལྟོས་བྱེད་ས་གཅིག་
པུ་ཡིན་པས་སྐུ་ཕྲེང་གོང་མ་རིམ་བྱོན་གྱི་རྣམ་ཐར་བཞིན་འཇམ་མགོན་ཆོས་ཀྱི་་་་་
རྒྱལ་པོའི་བཀའ་སྲོལ་འདི་ཉིད་བསྲེ་སླད་མེད་པར་འཛིན་སྐྱོང་སྤེལ་གསུམ་རྒྱ་་་་་
ཆེར་མཛད་དགོས་ཚུལ་དང༌། ཞབས་བརྟན་རིམ་གྲོ་ལྟ་བུ་ཡང་གལ་ཆེ་ངེས་བྱུང་
ན་བསྙེན་སོང་མང་པོས་རྡོ་རྗེ་འཇིགས་བྱེད་ཀྱི་འཁྲུལ་འཁོར་སྒྲུབ་པ་སོགས་བྱས་་་
ན་དེས་མི་འགྲུབ་པ་གང་ཡང་མེད་ལ། གལ་ཏེ་གཞན་ཕྱོགས་ཀྱི་སྒྲུབ་འཕྲིན་
སོགས་ཐབས་མེད་བྱེད་དགོས་བྱུང་ན་ཡང་སྐོར་ལམ་ཕྱི་ལོགས་ནས་བསྒྲུབས་ན་་་་་
དགག་བྱ་ཆུང་ཚུལ་སོགས་ཀྱི་སྙན་བསྐུལ་དང༌། བཀའ་པོད་ཆེན་པོ་ལྔའི་འཆད་
ཉན་དང་སྒྲིག་ལམ་ལ་ཡང་དོ་དམ་ལྷོད་མེད་གནང་དགོས་ཚུལ་སོགས་ཐུགས་ལ་་་
བརྣག་པའི་སྙན་སྒྲོན་རྣམས་རིམ་པར་ཞུ་བ་གནང༌། མདོ་སྨད་འདིར་དགོན་
ཁག་ཆེ་བ་ཁ་ཤས་སྣང་ཡང་ཀུན་མཁྱེན་འཇམ་དབྱངས་བཞད་པ་སྐུ་ཕྲེང་སྔ་མ་་་་
རྣམས་ཀྱི་དུས་སུ་དགེ་ལྡན་བསྟན་པའི་སྙིང་པོ་གཞན་བསྲེས་ཀྱི་ལྷད་པ་མེད་པར་་་
བཤད་སྒྲུབ་འཁོར་ལོ་གསུམ་གྱི་སྒོས་ཡུན་རིང་བསྐྱངས་པའི་ཕྱག་རྗེས་ལས་བླ་་་་་
བྲང་བཀྲ་ཤིས་འཁྱིལ་འདི་བསྟན་པའི་འབྱུང་ཁུངས་ལྟ་བུར་གྱུར་པས། དུས་ཕྱིས་
དབང་ཁྲིད་ལུང་གསུམ་སོགས་བཀའ་ཆོས་དོན་གཉེར་མཁན་དང་། མདོ་སྔགས་
273



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རིག་གནས་སློབ་མཁན་གྱི་བློ་གསལ་ཕལ་ཆེར་ངང་གིས་འདུ་བ་ཞིག་ཡོད་དོ། །
དེས་ན་རྗེ་བླ་མ་འདི་ཉིད་ནས་མཛེས་ལམ་གྱིས་མ་བསྒྲིབས་པའི་སྙན་བསྐུལ་ནན་་
ཏན་ཆེ་བ་མཛད་པར་མངོན། ཁོང་རྣམ་གཉིས་ནས་ཉིན་མང་པོའི་བར་གསུང་
གླེང་གནང་རྒྱུའི་ཐུགས་འདུན་ཚེ་ཡང་བླ་བྲང་དུ་རྒྱ་མི་ཁ་ཤས་སླེབས་པའི་གནས་་་
ཚུལ་འབྱོར་སྟབས་ཉེར་གཅིག་གི་སྔ་དྲོ་རྗེ་འདི་ཉིད་སླར་ཡང་སྐུ་མདུན་དུ་ཕེབས་
ཏེ་གསུང་གླེང་མཛད། ཀུན་མཁྱེན་མཆོག་ནས། སྔ་སོར་ཕྱག་མཛོད་ཆེ་བ་ཚང་
ནས་བླ་བྲང་དང་མཛོད་དགེའི་ཤོག་གི་ཁ་མཆུའི་གཟུ་བྱས་པ་བཀའ་དྲིན་ཆེ་ཞིང་།
ད་དུང་ཡང་རྔ་བའི་ཕྱོགས་སོགས་ལ་ཁ་མཆུ་མང་པོ་འདུག་པ་འདི་དག་འགྲིག་་་་
ཐབས་ཀྱི་ཁུར་ལེན་གནང་རྒྱུ་ཁོང་དཔོན་གཡོག་ནས་ཐུགས་ལ་འཛིན་དགོས་ཞེས་
བླ་བྲང་གི་ལས་དོན་ཐམས་ཅད་བཅོལ་དམ་གནང་བར་སྐུ་དབོན་འཇིགས་མེད་་་
ཚང་ནས། རང་ལ་ནུས་པ་ཅི་ཡོད་ཀྱིས་ཁོང་གི་ཞབས་འདེགས་སུ་འགྱུར་ངེས་
བསྒྲུབ་རྒྱུའི་ཁས་ལེན་ཞུས། ཀུན་གཟིགས་མཆོག་ནས་ཚེ་དཔག་མེད་ཀྱི་སྐུ་བརྙན།
ལྷ་དར་ཆེ་ལེགས། དངུལ་རྡོ་ཚད། གོས་ཆེན་སེར་པོ། ཆིབས་ཆེན་སོགས་གནང་
སྟེ་བརྟན་བཞུགས་ཀྱི་གསུང་ནན་ཕེབས་ཤིང༌། སྐུ་དབོན་ཆེ་ཆུང་སོགས་ལའང་
གནང་སྦྱིན་སྤམ་མཐོ་བ་བསྟར། ཕྱི་ཕེབས་དུས་ཀུན་གཟིགས་མཆོག་གཟིམས་
གུར་སྒོར་སྐྱེལ་ཐུང་ལ་བྱོན། བླ་བྲང་སྐུ་ཕྱོགས་རིན་པོ་ཆེ་སྒར་ཆུང་གིས་གདན་
སར་བཏེགས། རོང་བོ་ཤར་ཚང་གི་མི་སྣ། དཔལ་རྒུར། ཤིས་ཚང་། མཛོད་
དགེའི་ཉིན་མ་སོགས་ཀྱི་འཚམས་ཞུ་བ་བཅས་སླེབས་པར་ཐུགས་བརྟགས་ཀྱི་ལན་
སོགས་འདུན་པ་དང་སྦྱར། ཁོ་ཚེའི་གཞུང་གིས་ཞུས་ཏེ་ནི་གུ་ཚང་དང་། བླ་བྲང་
སྒར་ཆེན་ཏུ་ཞབས་ཕྱི་གང་ཡོད། ཁོ་ཚེའི་དད་ལྡན་བཅས་སེར་སྐྱ་ཆེས་མང་བ་ལ་
མགོན་པོ་ཕྱག་དྲུག་པའི་རྗེས་གནང་དང་། གྲུབ་རྒྱལ་ཚེ་དབང་སྩལ། ཐུགས་བྲེལ་
གྱི་དབང་གིས་ཁྱིམ་ཞུས་སོ་སོར་ཕེབས་ལོང་མ་བྱུང་བས་ཁོ་ཚེའི་འགོ་བ་སོགས་་་་
274



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱིས་ལོ་རྗེས་མར་འདི་ཕྱོགས་སུ་ཆིབས་བསྒྱུར་གནང་དགོས་ཚུལ་ཞུས་པར་ཞལ་་་་
བཞེས་གནང༌། ཉེར་གསུམ་ལ་བླ་བྲང་ཕྱག་ཕྱི་བ་རྣམས་དང་ཁོ་ཚེའི་སེར་སྐྱ་
རྣམས་ཀྱིས་ཆིབས་སྐྱེལ་དང་བཅས་ཝང་གི་མདའ་ཚན་དུ་ཕེབས། སྡེ་བའི་གཞུང་
ལ་རིམ་གྲོ་གནང་ཞིང་ལ་བཙས་གསར་བསྟོད་མཛད། བསུ་སྐྱེལ་དང་བཅས་ཆོ་
ཧོར་དང་། བེ་སིར་རིམ་བཞིན་ཕེབས། བེ་སེའི་ཁྲི་བ་ཚང་ཁམས་མ་སྙོམས་པའི་
དོན་དུ་གྲུབ་རྒྱལ་ཚེ་དབང་སྩལ་ཅིང་དྲུག་ཅུ་བ་བསྔོས་པས་འཁྲུལ་སྣང་སྣ་ཚོགས་་
འབྱུང་རྒྱུ་ཡོད་པ་དེ་གཏན་མེད་དུ་སོང་སྟབས། དད་གུས་ལྷག་པར་འཕེལ། དེ་
གའི་ཆིབས་སྐྱེལ་དང་བཅས་བཏེགས། ཆེས་པའི་དཔྱིས་རྒྱུ་མཆེད་པས་གདན་
འདྲེན་ནན་ཆེ་བར་བརྟེན་སྒར་ཆུང་ཕྱེ་སྟེ་དེར་ཕེབས། ཉེར་འཚེ་ཞི་ཕྱིར་
འཇིགས་བྱེད་ཞི་བའི་སྦྱིན་སྲེག་དང་། དྲུག་ཅུ་བ་སོགས་རིམ་གྲོ་གནང་ཞིང་ལ་
བཙས་གསར་བསྟོད་མཛད། མི་མང་ལ་ཚེ་དབང་སྩལ། སྒུམ་པའི་དགོན་གསར་
གྱི་ལས་སྣེ། རེབ་ཚ་བླ་མ། ཟམ་ཚའི་རི་མོ་ཆེ་བ། རྨོག་རུའི་སྒར་བ། ཆས་པ་ཡར་
འགག་མར་འགག་སོགས་ནས་འཚམས་ཞུ་བ་མང་པོ་སླེབས་པའི་རེ་བ་བསྐངས།
བདུན་པའི་བཅོ་ལྔའི་ཉིན་གདན་ས་ཆེན་པོའི་མཁན་སློབ་ཁྲི་གདན་ཟུར། སྤྲུལ་
སྐུ་རྣམ་པ། གྲྭ་ཚང་མང༌། མཐའ་བ་བཅས་ཀྱིས་ཆིབས་བསུ་དང་། ཐབ་བསུ། །
དགོན་དང་ཁད་ཉེར་གྲྭ་མང་གིས་སེར་སྦྲེངས་བཅས་བླ་བྲང་ཆེན་མོའི་གཟིམས་་་་
ཆུང་དུ་ཕེབས། ཕྱི་ཉིན་ནས་མཛོད་དགེ་ཤོག་སོ་སོའི་འཚམས་ཞུ་བ་དང༌།
དགོན་ལག་རྣམས་ཀྱི་ཁྲི་བ་མི་སྣ་སོགས་འཚམས་ཞུ་བ་མང་པོ་འབྱོར། དགོན་
པའི་ཚོགས་སུ་མང་ཇ་ཉིན་འཁྱོངས་དང་འགྱེད་ཐེབས་སུ་རྟ་ནོར་སུམ་ཅུ།
གསེར་ཁྲིའི་གྲྭ་ཚང་ལ་རྟ་ནོར་བཅོ་ལྔ་སོགས་ཡས་མས་ཀྱི་དགོན་ཁག་ཆེ་ཆུང་སོ་་་
སོར་བབས་འོས་དང་བསྟུན་པའི་འགྱེད་ཐེབས་སྩལ། མཚན་ཉིད་པ་རྣམས་ལས་
རྩོད་རྒྱུགས་བཞེས་ཤིང༌། རྒྱུད་པའི་འཇིགས་བྱེད་བདག་འཇུག་དང་རབ་གནས་
275



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆེན་མོར་གཟིགས་རྟོག་མཛད། འབྲས་སྤུངས་བློ་གསལ་གླིང་སྤྱི་ནས་འབུལ་སྡུད་
པ་ཞིག་མངགས་པ་འདི་དུས་གང་ཅིའི་འགོ་འདྲེན་ཞུ་བར་སླེབས་པ་ལ་དགྱེས་་་་་
གཟིགས་ཆེན་པོས་སྔ་ཕྱིར་གང་ཕན་གྱི་བཀོད་ཁྱབ་མཛད། རྒྱ་ཚང་རི་ཁྲོད་པ་
ནས་མཛད་བཅུ་སོགས་ཐང་ག་གོང་གཤམ་རྒྱུ་བཟང་ཅན་འགའ་ཞིག་དང་། རྟ་
གཅིག་བཅས་ཕུལ་བར་ལྟ་སྒོམ་གྱི་གསུང་གླེང་ཞིབ་རྒྱས་གནང༌། སྔར་སྐྱབས་རྗེ་
ཤིང་བཟའ་རིན་པོ་ཆེ་དང་མཇལ་དུས་རང་དགོན་དུ་གདན་འདྲེན་གྱི་སྙན་་་་་་་་
བསྐུལ་ནན་ཏན་ཞུས་པ་བཞིན་འདི་དུས་བྱོན་པར་སྐུ་དབོན་ཆུང་བ་ངོ་གཡོག་་་་་
ཆིབས་བསུར་མངགས་པ་རྩེ་ཆུའི་འགྲམ་དུ་མཇལ་ཏེ་འཚམས་ཞུ་ཕུལ། ཚོགས་
ཆེན་དགེ་བསྐོས་སོགས་དྲག་རིམ་ཁ་ཤས་བསུ་བ་གཉིས་པར་སོང་། བརྒྱད་པའི་
ཚེས་བཞིའི་ཉིན་མཁན་སློབ་ཁྲི་གདན་ཟུར་སྤྲུལ་སྐུ་རྣམ་པ། སྐུ་དབོན་ཆེ་བ་
སོགས་ནང་ཆེན་ཁག་གི་མཛོད་གཉེར། གྲྭ་མང་བཅས་ཀྱིས་ཆིབས་བསུ་དང་།
དགོན་པའི་ཉེ་འདབས་སུ་མཆོད་པའི་ཡོ་བྱད་སྣ་ཚོགས་ཐོགས་པའི་སེར་སྦྲེངས་་་་
ཀྱིས་མདུན་བསུས་ཏེ། བླ་བྲང་དུ་ཕེབས་སྐབས་རྗེ་འདི་ཉིད་གཟིམས་ཆུང་གི་ཕྱི་
སྒོར་ཕེབས་ཏེ་ཕྱག་ཕུལ་ནས་ལྷ་དར་རྩེ་སྤྲོད་ཀྱིས་མཇལ་འཛོམ་གནང༌། བདེ་
ཡངས་སུ་སྟོན་འཁོར་ཐམས་ཅད་ལ་བཞེས་སྤྲོའི་སྟོན་ཆེན་གཟབ། ཤིང་བཟའ་རྡོ་
རྗེ་འཆང་ཆེན་པོ་ནས་རྒྱ་གར་གྱི་ཡོ་བྱད་ཁྱད་མཚར་མང་པོ་དང༌། དངུལ་བྲེ་
ཆེན་སོགས་དངོས་མཇལ་གྱི་དགའ་བ་མཚོན་བྱེད་དུ་ཕུལ། ཚེས་བརྒྱད་ཀྱི་ཉིན་
ཤིང་བཟའ་རིན་པོ་ཆེ་རྐྱང་ཚའི་ཆབ་ཚན་དུ་ཕེབས། ཚོང་རུའི་གྲྭ་རིགས་དད་
བརྩོན་གྱི་ནོར་དང་ལྡན་པ། དགེ་སློང་ཤེས་རབ་ནས་སེར་སྐྱ་སྤྱིར་ཕན་པའི་
བསམ་པས་མི་ཏྲའི་དབང་གི་སྙན་བསྐུལ་ཡང་ཡང་ཞུས་པར་བརྟེན་འདི་ཉིན་་་་་
ནས་ཚོགས་ཆེན་འདུ་ཁང་ཆེན་མོར་འདི་གའི་ཁྲི་གདན་ཟུར་རྣམས་ཀྱིས་གཙོས་
གཞི་བྱེས་ཀྱི་རབ་འབྱམས་སྨྲ་བའི་དགེ་བཤེས་རྣམས་དང༌། དད་ལྡན་སེར་སྐྱ་
276



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སུམ་སྟོང་བརྒལ་བར་གྲུབ་པའི་སློབ་དཔོན་ཆེན་པོ་མི་ཏྲ་ཛཱ་ཀིར་འཕགས་པ་སྤྱན་་
རས་གཟིགས་ཀྱིས་དངོས་སུ་བསྐུལ་བ་བཞིན་སྟོན་པ་རྡོ་རྗེ་འཆང་གིས་རྒྱུད་སྡེ་་་་་
རབ་འབྱམས་སུ་བཀའ་སྩལ་བའི་དཀྱིལ་འཁོར་གྱི་འཁོར་ལོ་མཐའ་དག་གི་སྨིན་་་་
བྱེད་ཀྱི་རིམ་པ་ཕྱོགས་གཅིག་ཏུ་བསྡེབས་པ་དབང་བཀའ་བརྒྱ་རྩ་བརྒྱད་ལས་་་་་
རྡོར་ཕྲེང་དང་ཐུན་མོང་བ་རྣམས་དེ་གས་འཐུས་པར་མཛད་ནས་མི་ཏྲ་ཐུན་མོང་
མིན་པའི་དཀྱིལ་འཁོར་དྲུག་ཅུ་རེ་གཉིས་ཀྱི་དབང་སྟ་གོན་དང་བཅས་པ་རིམ་་་་་་
པར་སྩལ། སྟ་གོན་གྱི་སྐབས་སུ་ཚེ་འདི་དང་ཕྱི་མའི་སྣང་ཤས་བཟློག་པའི་ཆོས་
བསྐོར་ལས་བརྩམས་པའི་གསུང་བཤད་དང་། དབང་དངོས་གཞིའི་དུས་སྔགས་
རིམ་སོགས་རྗེ་བླ་མའི་ལེགས་བཤད་གཙོ་བོར་བཟུང་བའི་ལུང་རིགས་ཀྱི་སྤྲོས་པ་
འབྱམས་ཀླས་པ་དང་། བླ་མེད་ཀྱི་དབང་རྫོགས་མཚམས་སུ་སྡོམ་གསུམ་གྱི་
བཅས་མཚམས་དག་པར་བྱེད་ཚུལ་དང༌། ཉམས་ན་ཕྱིར་བཅོས་པའི་ཐབས། རྩ་
ལྟུང་རྣམ་བཤད་ལས་འབྱུང་བ་དང་། ཁྱད་པར་ཐུན་དྲུག་གི་རྣལ་འབྱོར་སྐྱོང་
ཚུལ་དང༌། ལྟུང་བའི་འཕེལ་ཁ་གཅོད་ཐབས་སུ་ཡིག་བརྒྱ་ཉེར་གཅིག་རེ་མ་
ཆགས་པ་དགོས་ཚུལ་སོགས་ལ་ནན་ཏན་མཛད། རྒྱལ་བ་རྒྱ་མཚོའི་དབང་གི་
ཉིན་རྗེ་དཀོན་མཆོག་སྨོན་ལམ་རིན་པོ་ཆེའི་ཡང་སྤྲུལ་དང་། ཨ་ལགས་ལུང་
བཟང་ནང་བའི་ཡང་སྤྲུལ་རྣམ་གཉིས་ཁྲུས་སྟེགས་ལ་བཀོད་པའི་སྟེང་དུ་གདུགས་
རྒྱལ་མཚན་བ་དན་སོགས་ཚར་དུ་དངར་བ་དང་། རྗེ་ཉིད་ནས་ཀྱང་རུས་རྒྱན་
བཞེས་ཏེ་ཡེ་ཤེས་འབེབས་པ་དང་། སྦྱངས་པ ་སོགས་དང༌། བླ་སློབ་ཐུན་མོང་
ནས་འདུ་ཁང་ལ་བསྐོར་བ་ལན་གསུམ་གྱི་མཐར་སློབ་མ་ལྷ་ལ་འབུལ་བ་སོགས་ཀྱི་
ཕྱག་ལེན་རྒྱས་པར་མཛད། དགུ་བའི་ཚེས་གཅིག་ཉིན་ཚོགས་འཁོར་མཛད་ཅིང་།
ཚོང་རུའི་ཤེས་རབ་ནས་སྐུ་གསུང་ཐུགས་རྟེན་དངུལ་རྡོ་ཚད་བཅོ་ལྔ། གོས་ཆེན།
ཧ་སག ཕྲུག བྱུ་རུ། རྟ་ཆེན་ཁ་ཤས་བཅས་དང་། གཞུང་དང་། བླ་གྲྭ་སོ་སོ་ནས་
277



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀྱང་དངུལ་དང་། ཇ་མར། རས་ཕྲུག་སོགས་ཀྱི་ལེགས་འབུལ་བཏེགས་ཏེ་ཚོགས་
ཆེན་ཁྲི་རིན་པོ་ཆེ་ནས་བརྟན་བཞུགས་ཀྱི་གསོལ་བ་བཏབ་པར་དགྱེས་པའི་ཞལ་་་
བཞེས་མཛད། དབང་གི་དུས་འདུ་ཁང་ཆེན་མོའི་ཡང་རྩེའི་གཟིམས་ཆུང་དུ་
བཞུགས་པ་ཡིན་ཡང་འདི་ཉིན་བླ་བྲང་དུ་ཕེབས་ཏེ་རྒྱ་ཚང་རི་ཁྲོད་པ་ལ་ཀེ་ཊ་པཱ་
ལའི་རྗེས་གནང་བཀའ་རྒྱ་མ་སྩལ། ཟམ་ཚ་དང་གཟའ་རུར་ཕེབས་བཞུད་འགའ་
ཞིག་གནང་ནས་ཕྱིར་བྱོན། ཤིང་བཟའ་རྡོ་རྗེ་འཆང་རྐྱང་ཚ་ནས་ཕྱིར་ཕེབས་ཏེ་
ཡབ་སྲས་གཉིས་དམ་པའི་ཆོས་ཀྱི་གསུང་གླེང་ཉིན་ལྟར་མཛད། ལྷ་བབ་དུས་
ཆེན་ཉིན་དགའ་ལྡན་བྱང་རྩེའི་འཕའ་ར་སྤྲུལ་བའི་སྐུ་ནས། ༧ སྐྱབས་མགོན་
འཇམ་དཔལ་རྒྱ་མཚོའི་གཟིམས་ཆུང་ཐང་གའི་གྲས་གནས་བཅུའི་ཞལ་ཐང་བཟོ་་
ཁྱད་ཕུན་སུམ་ཚོགས་པ་གྲས་མཚུངས་ཐང་ག་ལྔར་བསྡུས་པ་ཞིག་ཕུལ་བ་ལ་་་་་་
དགྱེས་ཚོར་མཛད། ཞལ་སློབ་ནང་མ་གསུམ་ཙམ་ལ་ཆོས་རྒྱལ་ཡང་གསང་དུག་
རི་ནག་པོའི་རྗེས་གནང་དང་གཏོར་འབུལ་གྱི་ལུང་སྩལ། སྐྱབས་རྗེ་ཤིང་བཟའ་
རིན་པོ་ཆེའི་དྲུང་ནས་འགྲེལ་ཆུང་དོན་གསལ། བློ་སྦྱོང་མཚོན་ཆ་འཁོར་ལོ། དད་
པའི་ལྗོན་ཤིང་། རྟེན་འབྲེལ་བསྟོད་པ་རྣམས་ཀྱི་ལུང་དང༌། བདེ་མཆོག་ལཱུ་ཨི་
བའི་དབང༌། སྙན་བརྒྱུད་མ་ཅིག་ཞི་དྲག་གི་བྱིན་རླབས་དང་། དབེན་སའི་
གཅོད་དབང་ནམ་མཁའ་སྒོ་འབྱེད་བཅས་གསན། མཇུག་ཏུ་ཚོགས་འཁོར་ཀྱང་
མཛད། གསང་མཚམས་སྐབས་མི་རྐང་གི་གླིང་བུ་གསར་བ་ཆ་གཅིག་ཕྱག་ཏུ་
འབྱོར་བའི་མཚན་རྨིས་བྱུང་། གདན་སའི་གྲྭ་རིགས་འཚོ་བྱེད་དགེ་འདུན་དཔལ་
བཟང་སོག་ཡུལ་དུ་འགྲོ་རྒྱུར་བཀའ་ཤོག་གནང་ཞིང་། ཕུར་བའི་བྱིན་རླབས་
དང་། ཚངས་པ་ཞི་དྲག་གི་སྲོག་གཏད་སྩལ། རྗེ་ཉིད་སོགས་ཞལ་སློབ་ཉུང་
བསྡུས་ལ་རྡོ་རྗེ་འཇིགས་བྱེད་ཆེན་པོའི་བསྙེན་སྒྲུབ་དང༌། བཅུ་ཆའི་སྦྱིན་སྲེག་གི་
ཁྲིད་ལུང་གི་སྐོར་བཅས་སྩལ། སྐུ་གསུང་ཐུགས་རྟེན་དང་དངུལ་རྡོ་ཚད་སོགས་
278



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱི་དངོས་འབུལ་བསྟར། བཅུ་བའི་བཅུ་བདུན་ལ་ཡབ་སྲས་གཉིས་རི་ཁྲོད་དུ་
ཕེབས། དགའ་ལྡན་སྔགས་མཆོད་དུས་སྔར་རྒྱུན་ལྟར་གྱི་ཞལ་འདོན་གང་རྒྱས་
དང༌། སྔོན་འགྲོར་གྲགས་པའི་སྔགས་གྲངས་ཀྱི་དབུ་ཚུགས། ཤིང་བཟའ་རིན་པོ་
ཆེའི་ཐུགས་བཞེད་ལྟར་ཁོང་དང་ཞབས་ཕྱི་དྲག་གྲས་འགར། རྟ་མགྲིན་དང་སེང་
གདོང་སྐོར་གྱི་སྨིན་བྱེད་ཁ་ཤས་གནང༌། བན་ཡུ་བླ་མ་ལ་དམ་ཅན་ནོར་སྒྲུབ་ཀྱི་
སྲོག་གཏད་དང་ལུང་འགའ་ཞིག་སྩལ། ཀུན་རིག་བསྙེན་ཡིག་གི་མཇུག་གྲུབ་པར་
མཛད་ཅིང་སྡོམ་གསུམ་བསླབ་བྱ་རྒྱས་པ་གསར་རྩོམ་གྱི་དབུ་ཚུགས། བླ་མ་རྡོ་རྗེ་
འཆང་ནས་གོས་རྒྱུ་བཟང་ལས་གྲུབ་པའི་དབང་ཆས་གསར་བ་དང་རྟ་བེར་རྒྱུ་་་་་
དང་བཟོ་བཀོད་ལེགས་པ་སོགས་ཡོ་བྱད་ཁྱད་མཚར་འགའ་ཞིག་ཕུལ། མགོ་ཟླའི་
བཅུ་གཅིག་ཉིན་སྐྱབས་རྗེ་ཤིང་བཟའ་རིན་པོ་ཆེས་ཆུ་སྤོ་བའི་ཕྱིར་སོག་ཚང་་་་་་
དགོན་དུ་ཆིབས་བསྒྱུར་གནང་། རྗེ་ཉིད་ནས་ལྕགས་མཁར་གྱི་ཐིག་རྡུལ་ཚོན་
སོགས་ཕྱག་ལེན་རྣམས་ལ་ཞལ་བཀོད་ཞིབ་ཏིག་ནན་ཏན་མཛད། ཚ་ཁོའི་མ་
དགོན་དུ་འབྱོན་བཞེད་ཀྱིས་ཆིབས་བཏེགས་ཏེ། གླིང་བ་དང་། རྐ་ཆུ་ཁ་སོགས་
བརྒྱུད་མི་ཁྱིམ་མང་པོར་ཆོས་སྦྱིན་སྤེལ་ཞིང་། ཉེར་བརྒྱད་ལ་སོག་ཚང་དགོན་
པའི་ཉེ་འདབས་སུ་བཞུགས་ཞག་མཛད། འཁོར་ལོའི་མགོན་པོ་བླ་མ་མཆོག་གི་
དྲུང་དུ་མཇལ་རྒྱུའི་སྙན་སྒྲོན་ཕུལ། ཕྱི་ཉིན་རྭ་རྒྱའི་སྐུ་དབོན་སོགས་འཚམས་
ཞུར་སླེབས་པའི་ངག་ལས། བླ་མ་རིན་པོ་ཆེ་ནས། དེ་རིང་ཁོང་ཕེབས་རྒྱུ་ཡིན་
གསུང་མཉེས་ཚོར་ཚད་མེད་པས་ནམ་ཕེབས་གཟིགས་རྟོག་མཛད་བཞིན་་་་་་་
བཞུགས་ཡོད་ཚུལ་ཞུས་པར། དེ་འཕྲལ་ཡབ་རྗེ་མཆོག་གི་དྲུང་དུ་ཕེབས་ཚེ། རྡོ་
རྗེ་འཆང་ཡང་གཟིམས་ཁང་སྐོར་བསུ་བར་བྱོན་ཏེ་རྣམ་གཉིས་ཕན་ཚུན་བཀུར་་་་
གཟོས་ཚད་མེད་པའི་སྒོ་ནས་མཇལ་འཛོམ་དང༌། གང་ཅིའི་གསུང་གླེང་རྒྱུན་
རིང་མཛད། ཐོད་ཕྲེང་བྱུ་རུའི་མིག་རྒྱན་ཅན་ཞིག་རྗེ་འདི་ལ་གནང་སྟེ་རིག་
279



པ་
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྔགས་ཀྱི་ནུས་པ་ཐོན་ངེས་རྭ་ཆེན་ལོ་ཙཱ་བ་ལྟ་བུ་ཞིག་གནང་དགོས་ཚུལ་གསུངས་
པ་ལ་ཕྱིས་འབྱུང་གི་དགོས་པ་ཆེ་བར་རྗེ་འདི་ཉིད་བཞེད། བླ་མའི་བཀའ་བཞིན་
སྐུ་དྲུང་དེར་རྒོད་ཚང་སྟག་ཕྲུག་དང་ཨར་རྩ་ཐུ་སོགས་ཀྱི་བསངས་ཆོག་གསར་་་་་
རྩོམ་མཛད། རྡོ་རྗེ་འཆང་ནས་གཟིམས་ཁང་སྒོར་སྐྱེལ་ཐུང་མཛད་ཅིང་རིམ་གྱིས་
ཆིབས་བསྐྱོད་པ་ཐང་སྐོར་བརྒྱུད། དབལ་ཤུལ་གཅའ་ཚང་གི་སྡེ་ནང་དུ་བྱོན། དེ་
གར་ཕྱུགས་ལ་གོད་ཁ་ཆེ་སྟབས་མི་ཁྱིམ་ཕལ་ཆེར་སྟོངས་ལ་ཁད་དུ་སོང་བར།
དཔོན་པོ་དང་བསམ་ཤེས་རྣམས་ཀྱིས་ཞུ་ནན་ཕུལ་བ་བཞིན་སྡེ་གཞུང་གི་རིམ་་་་
གྲོར་དྲུག་ཅུ་བ་བཞི་བསྔོས་མཛད་མཐར་ཕྱུགས་ནད་གཏན་ཆོད་དུ་གྱུར། རྔ་
བའི་སྐུ་ཚབ་སོགས་འཚམས་ཞུ་བ་འབྱོར། ར་སྡེའི་ནང་དུ་ཕེབས་སྐབས་ཨ་
མཆོག་དགེ་བཤེས་སྤྲུལ་བའི་སྐུ་རིན་པོ་ཆེ་མཇལ་བར་ཕེབས་ཏེ་ཐུགས་ན་་་་་་་
གཤིན་པའི་གསུང་འཕྲོས་ཡུན་རིང་གནང༌། དམེ་རུ་མ་སོགས་བརྒྱུད། རྒྱལ་ཟླའི་
ཚེས་བརྒྱད་ཀྱི་ཉིན་ཆིབས་བསུ་སེར་སྦྲེངས་དང་བཅས་རྔ་བའི་དགོན་གསར་དུ་་་
ཕེབས། དམེ་རྒྱལ་པོ་རྒྱལ་ཁང་གསར་བར་སྤོ་རྒྱུའི་དོན་དུ་སྔར་ནས་གདན་
འདྲེན་ཞུས་ཡོད་པ་བཞིན་ཚེས་བཅུའི་ཉིན་རྒྱལ་ཁང་གསར་བར་ཕེབས་ཏེ་བདེ་་་་
མཆོག་ལཱུ་ཨི་བའི་སྒོས་ཚོགས་འཁོར་རྒྱས་པ་གནང་། བཅུ་གཅིག་ལ་དམེ་རྒྱལ་
མགོན་པོ་བསོད་ནམས་བཟའ་འཁོར་བཅས་རྒྱལ་ཁང་གསར་བར་སྤོས། ནང་
རྟེན་རྣམས་ལྷ་ཁང་གསར་བར་བཞུགས་སུ་བཅུག བཙན་ཁང་དུ་ཚངས་པའི་
བྲིས་སྐུ་དང་རྟེན་མདོས་སོགས་གདན་དྲངས་སྐབས་རྗེ་ཉིད་ནས་ཚངས་པའི་་་་་་
གསོལ་མཆོད་མཛད་པ་སྤྱན་འདྲེན་གསུངས་པ་དང་དུས་མཉམ་པར་རླུང་ཆེན་་་་
ཞིག་ལངས་ཏེ་སྒར་ཁའི་སྦྲ་གུར་མང་པོ་བསྐྱེལ་བ་བྱུང་། ཞལ་ནས། དེ་རིང་གི་
རླུང་ཆེན་དེ་ཚངས་པ་ཁོ་རང་གི་འཕྲུལ་ཞིག་ཡིན་པ་འདྲ་གསུངས་ཤིང་མིག་་་་་་
མཐོང་མཁན་ཞིག་གིས་མི་བྱ་མགོ་ཅན་དང་བྱིས་པ་ཁུར་བ་སོགས་མི་འདྲ་བ་སྣ་
28)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཚོགས་བཙན་ཁང་དུ་འགྲོ་བ་མཐོང་། དེའི་རྒྱུ་མཚན་ཞུས་པར། ལྷ་ཆེན་ཚངས་
པའི་འཁོར་ན་དེ་འདྲ་མང་བ་རེད་གསུངས། བཅུ་གཉིས་ལ་བསངས་དང་། སེང་
གདོང་གཏོར་བཟློག་གསུངས་ཤིང་ལྷ་ཁང་དུ་གཡང་འབོད་དང་བཀྲ་ཤིས་གནང་།
དཔོན་ཚང་ནས་དངོས་འབུལ་སྤམ་མཐོ་བ་བསྟར་ཏེ་དགོན་གསར་མཁན་རིན་པོ་
ཆེ་ནས་བརྟན་བཞུགས་ཀྱི་བཤད་པ་ཞུས་པའི་ལན་དུ་དགྱེས་པའི་ཞལ་བཞེས་་་་་་
བཀའ་དྲིན་བསྐྱངས། ཆབ་སྲིད་ཀྱི་དོན་ལ་བཀོད་ཁྱབ་དང་ཐུགས་བརྟག་གནང་།
རྒྱལ་ཁབ་འདི་ཉིད་སྐུ་ཕྲེང་གོང་མ་རིམ་བྱོན་གྱི་དུས་ནས་གཞན་དང་མི་མཚུངས་་
པའི་སྦྱིན་བདག་ཏུ་གྱུར་པར་མ་ཟད། རྒྱལ་པོ་ཡབ་སྲས་འདི་གཉིས་ཀྱི་སྐུ་རིང་
ལའང་རྗེ་བླ་མ་འདི་ཉིད་གཅིག་ཆོག་སྐྱབས་ཀྱི་དམ་པར་བཟུང་ནས་ཅི་གསུང་་་་་་
བཀའ་བཞིན་སྒྲུབ་པའི་སྨོན་ལམ་གྱི་མཐུ་གྲུབ་པས། དགེ་ལྡན་ལེགས་བཤད་གླིང་
གི་ཆོས་སྡེ་ཆེན་པོ་གསར་དུ་བཙུགས་ཏེ་མཐའ་འཁོབ་མུན་པའི་གླིང་འདིར་་་་་་་
བཤད་སྒྲུབ་བསྟན་པའི་སྒྲོན་མེ་གསར་དུ་སྦྱར་བའི་དུས་སུའང་འཕྲིན་ལས་ཀྱི་་་་་
ཞབས་འདེགས་བླ་ན་མེད་པ་བསྒྲུབས་པའི་ཚུལ་གོང་གསལ་ལྟར་ལ། རྒྱལ་ཁང་
གསར་བའི་ལོགས་བྲིས་ཚུན་ཆད་ལ་ཉིད་ཀྱི་ལྗགས་བཀོད་ལྟར། རང་རེའི་སྙན་
བརྒྱུད་ཀྱི་བླ་མ་ཡི་དམ་ཆོས་སྲུང་ཁོ་ན་མ་གཏོགས་གང་བྱུང་མི་འབྲི་བ་ལྟ་བུ་དུས་་
ནམ་ཡང་རྗེ་འདིའི་བཀས་བཅད་ཀྱི་མཚམས་ལས་འདའ་བ་མི་སྲིད་ཅིང་། ཡུལ་
མི་རང་བཞིན་པ་རྣམས་ཀྱི་ཁ་སྐད་ལའང་སྔོན་དུས་གློག་རེ་འཁྱུག་ཚེའང་ཀིརྟི་་་་་
ཐོགས་མེད་མཁྱེན་ཞེས་གསོལ་བ་འདེབས་པའི་སྲོལ་ཞིག་ཡོད་མོད། སྐུ་དངོས་སུ་
མཇལ་རྒྱུའི་སྐལ་བ་མེད། དེང་སང་འཛམ་གླིང་གི་ཉི་མ་སྐྱབས་མགོན་རྡོ་རྗེ་
འཆང་འདི་ཉིད་མངོན་སུམ་དུ་མཇལ་ཞིང་། གསུང་གི་བདུད་རྩིར་ལོངས་སྤྱད་
དུ་ཡོད་པ་རྒྱལ་པོ་འདི་དང་དགོན་པ་འདིའི་སྐུ་དྲིན་ཡིན་པས་འདི་གཉིས་ཀྱི་་་་་
བཀའ་དྲིན་ལ་འཁོར་མཐའ་མི་འདུག་ཅེས་གླེང་སྐད། གསར་བཞེངས་མདོ་སྡེ་
281



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསྐལ་བཟང་གསེར་བྲིས་མའི་དབུ་ནས་ཤོག་བྱང་ཁ་ཤས་ལྗགས་ཀློག་དང༌། །
མཇུག་ཏུ་དགེ་བསྔོའི་སྨོན་ཚིག་གསར་རྩོམ་མཛད། རྒྱལ་ཁང་ཕྱི་ནང་ཀུན་ཏུ་
ཤིས་བརྗོད་ཀྱི་མེ་ཏོག་འཐོར་ཏེ། དགེ་ལེགས་ཀྱི་བྱིན་ཕབ། བཅུ་གསུམ་ལ་སྒར་
བཏེགས་ཏེ། དམེ་རུ་མ་བརྒྱུད་དེ་བྱོན། ཚ་ཁོ་ཚོ་བདུན་དགོན་གྱི་འཚམས་ཞུ་བ་
དང༌། ཨ་མཆོག་ཀུན་རིག་ཁང་ཚན་གྱི་བསུ་བ་འབྱོར་བར་ཕྱག་དབང་སྩལ། ཨ་
མཆོག་བླ་བྲང་ནས་གདན་དྲངས་པ་ལྟར་མཚན་ཉིད་སྒར་གྱི་བླ་བྲང་དང་ཀུན་་་་་་
རིག་ཁང་ཚན་གྱི་ཚོམས་ཁང་དུ་ཕེབས། དེར་གྲྭ་མང་ལ་ལྗགས་ལུང་ཁ་ཤས་སྩལ།
ཕྱོགས་བཞི་ནང་ཆེན་གྱིས་སྔར་ནས་གདན་དྲངས་པ་བཞིན་དེར་བཞུགས་ཞག་་་་
མཛད་ཅིང་ཕྱོགས་བཞིའི་ཆོས་མཛད་ཚང་ཞིང་ཁམས་གཞན་དུ་གཤེགས་པའི་་་་་
དགོངས་རྫོགས་སུ་མཆོག་ཁྲུས་སོགས་རྒྱས་པར་གནང་། ཚ་རུ་མ་དང་ཀིརྟིའི་
འབྲོག་པ་སོགས་ཀྱི་ཐབ་བསུའི་སར་འདོད་ཆོས་རིམ་བཞིན་སྩལ་ཞིང་མཁའ་རིའི་
ལ་བཙས་བསྟོད་པ་གནང་། ལམ་བར་དུ་དཔག་པར་དཀའ་བའི་ཡོན་ཏན་གྱི་
བདག་ཉིད་ད་ཚང་དགེ་བཤེས་རིན་པོ་ཆེ་མཇལ་དུ་ཕེབས་པ་རྣམ་གཉིས་ཕར་་་་་
སློབ་ཚུར་སློབ་ཡིན་སྟབས་གཟིགས་ཙམ་ནས་ཆིབས་བཤོལ་ཏེ་ཕྱག་འབུལ་རེས་་་་
གནང་ནས་མཇལ་འཛོམས་དང་གསུང་གླེང་གནང་། ཆེན་པོར་གྲགས་པ་ལ་ལ་
ལྐོག་ཏུ་དགེ་བཤེས་མངོན་ཆུང་རེ་ལ་གུས་ཉམས་ཀྱིས་ཆོས་བཀའ་ཞུ་ཁུལ་བྱེད་་་་་
ཀྱང་མང་པོས་མཐོང་སར་བཀུར་གཟོས་ལྟ་ཞོག་སྤྱན་རས་ཀྱིས་བཙའ་བ་ཙམ་་་་་
ཡང་དཀའ་བ་དག་ལ་དཔག་ན་ཆེས་བསྔགས་པར་འོས་པའི་རྣམ་ཐར་རོ། །
ཆིབས་བསུ་སེར་སྦྲེངས་དང་བཅས་མ་དགོན་དུ་བྱོན། མར་མེ་སྙན་ཤལ་སོགས་
དང་བཅས་རྗེ་ཉིད་དང་ཕྱག་ཕྱིར་འོངས་པའི་སེར་སྐྱ་ཐམས་ཅད་མགོན་པོ་རང་་་
བྱོན་གྱི་དྲུང་དུ་མཇལ་ཚེ། སྐུ་མདོག་དང་ཉམས་འགྱུར་སོགས་ལ་མཐོང་སྣང་མི་
འདྲ་བ་མང་དུ་བྱུང་། ཉེར་གསུམ་ནས་བཅད་རྒྱར་བཞུགས། རྫོང་འགག་དང་།
282



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཆོག་རྩེའི་རྒྱལ་སར་འཚམས་ཞུ་བ་རྫོང་སྟེ་མཛད།
དགུང་ལོ་ཞེ་བདུན་བཞེས་པ་ཤིང་ལུག( སྤྱི་ལོ ༡༨༩༥） ལོ་གསར་གྱི་དགྱེས་
སྟོན་སོགས་སྔར་རྒྱུན་ལྟར་གནང་། ཁལ་མཛོའི་ནང་དུ་འགག་བྱུང་ནས་མཛོ་ཁ་
ཤས་ཤི་བའི་རྒྱུ་མཚན་ཞུས་པར་ཕྱག་ནས་གནང་བ་གནག་ཕྱུགས་ཀྱི་ཁྲོད་དུ་་་་་་
འཐོར་བས་ཕྱུགས་ནད་གཏན་ཆོད་དུ་སོང་། བཅུ་གསུམ་ནས་སྦས་པའི་སེམས་
དཔའ་ཆེན་པོ་ད་ཚང་དགེ་བཤེས་བྱང་ཆུབ་འོད་ཟེར་དཔལ་བཟང་པོ་ལས་་་་་་་
མཁས་གྲུབ་རིན་པོ་ཆེའི་དུས་འཁོར་ཊིཀ་ཆེན་གྱི་ལུང་གསན་པའི་དབུ་ཚུགས།
གནས་འདིར་གོང་མ་རྣམས་ཀྱིས་ནག་ཕྱོགས་པ་ཚོར་དྲག་ལས་མང་ཙམ་མཛད་་་་
དེ་བསྟན་པ་བཙུགས་པ་ཡིན་སྟབས། ཕ་རོལ་མི་མིན་རྣམས་ཀྱིས་མ་བཟོད་པར་
ཡོད་པའི་རྟགས་སུ་འདིར་ཡོང་རེས་ཀྱིས་འཚུབ་ཆ་འགའ་ཞིག་ཡོང་གིན་འདུག
བཤད་གྲྭ་ཆེན་པོ་ཚུགས་པ་དཀའ་ཡང་། ས་འདི་མཐའ་འཁོབ་ངོ་མ་ཡིན་པས་
རྒྱུད་གྲྭ་ལེགས་པོ་ཞིག་བཙུགས་པ་དེ་ཡང་ཤིན་ཏུ་ལེགས་གསུངས་པ་བསྟན་པ་ཁོ་་
ན་གཅེས་པར་དགོངས་པའི་བདག་ཉིད་ཆེན་པོ་རྣམས་ཀྱི་བཞེད་དོན་མཐར་ཐུག་
མཚོན་པའོ། །བཅོ་ལྔའི་ཉིན་ཡས་མས་ཀྱི་མཇལ་བ་རྣམས་ལ་ཕྱག་དབང་སྩལ་
ཞིང་། ཕྱི་དྲོ་སྨོན་ལམ་གྱི་ཚོགས་དབུར་ཕེབས། དགོང་དེར་མགོན་པོ་རང་བྱོན་
གྱི་མདུན་དུ་མཇལ་ཏེ་ཐུགས་སྨོན་རྒྱ་ཆེར་གནང་ཞིང༌། མ་དགོན་དང་ཚོ་བདུན་
གྱི་གྲྭ་མང་མཇལ་དུ་བཅུག མགོན་བླའི་མི་རྩ་སོགས་དད་ལྡན་མང་པོས་གདན་
དྲངས་པ་ལྟར་སོ་སོའི་རེ་འདུན་བསྐངས། ཤ་ར་ཁ་དང༌། ཚི་ལྭ་སོགས་སུ་ལྷ་
འབངས་རྣམས་ཀྱིས་གདན་དྲངས་པ་ལྟར་ཕེབས་ཏེ་རིམ་གྲོ་འགའ་ཞིག་གསུངས།
མི་མང་ཆུར་ལྕེབས་ས་ཞིག་ཡོད་པ་དེ་ལ་ཕྱག་ནས་འཐོར་བས་ལྕེབས་སྲིའི་རྒྱུན་་་་
ཆོད། ཉེར་གཅིག་ལ་དཔལ་ཀཱ་ལ་རིའི་རི་ཁྲོད་དུ་ཕེབས་ཏེ། དགེ་བཤེས་རིན་པོ་
ཆེའི་དྲུང་ནས་དུས་འཁོར་ཊིཀ་ཆེན་གྱི་ལུང་གི་འཕྲོ་རྫོགས་པར་གསན། འདིར་
283



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཞུགས་རིང་མཚན་མོ་རྣམས་སུ་ཞི་བ་ལམ་ཟབ་རྒྱུན་པར་གསུངས། འདི་དུས་
མཚན་རྨིས་ལ་མི་གཅིག་གིས་ཀུ་ཤའི་གདུགས་ཆེན་པོ་དང་། གཏེར་བུམ་འབུལ་
བ་དང་། ཤིང་བཟའ་རྡོ་རྗེ་འཆང་ནས་དབང་ཞིག་གནང་བའི་གྲྭར་བཞུགས་པ།
ཡེ་ཤེས་འབེབས་པའི་སྐབས་ཉམས་སྣང་མི་འདྲ་བ་འགའ་ཞིག་བྱུང་ཚུལ་རྨིས་་་་
པའི་རྒྱུ་མཚན་ཟུར་ཙམ་ཕྱག་ཕྱི་ནང་མ་འགའ་ཞིག་ལ་གསུངས། གཉིས་པའི་
ཚེས་ལྔའི་ཉིན་མ་དགོན་དུ་ཕེབས་ཏེ་ཚོགས་སུ་མང་འགྱེད་གཟབ་རྒྱས་བསྟབས།
ཁྲིམས་འཆལ་ཁ་ཤས་ཡོད་པ་ཐབས་མཁས་ཀྱིས་ཕྱིར་བསྙིལ་ཏེ་བཤགས་བསྡོམས་་
བྱེད་རྒྱུའི་བཀོད་ཁྱབ་སྩལ། ད་ཚང་དགེ་བཤེས་རིན་པོ་ཆེ་མ་དགོན་གྱི་ཁྲིར་
བསྐོས་པ་ལོ་གཅིག་གི་རིང་བཞུགས་རྒྱུའི་ཞལ་བཞེས་མཛད། མགོན་བླས་ཞུས་ཏེ་
བླ་གྲྭ་རགས་བསྡུས་ལ་མགོན་པོ་བཀའ་བཅུ་གསུམ་གྱི་རྗེས་གནང་སྩལ། གྲྭ་ཚང་
ལས་བདེ་མཆོག་གི་ཆོ་ག་དང་བདག་འཇུག་སོགས་ཀྱི་རྒྱུགས་བཞེས། མགོན་ཁང་
དུ་བསྐང་གསོལ་གསུངས། ཚེས་དགུའི་ཉིན་མ་དགོན་གྱིས་ཆིབས་སྐྱེལ་དང་
བཅས་བཏེགས། བཅུ་གཅིག་ལ་ཚོ་བདུན་དགོན་གྱི་ཐབ་བསུ་དང༌། ཕ་མཐའ་
སྤྲུལ་བའི་སྐུ་ངོ་གཡོག །བཀྲ་ཤིས་སྒང་བའི་འདུས་སྡེ། ཚོ་བདུན་གྱི་བླ་གྲྭ་བཅས་
ཀྱིས་ཆིབས་བསུ་དང༌། སེར་སྦྲེངས་ཀྱིས་བསུས་ཏེ་ཚོ་བདུན་དགོན་དུ་ཕེབས།
གཞི་བྱེས་ཀྱི་སེར་སྐྱ་དམངས་ལ་ཕྱག་དབང་སྩལ། རྫོང་འགག་དང༌། མཆོག་རྩེའི་
ནས་མི་སྣ་འབྱོར་ཏེ་འཚམས་ཞུ་ཕུལ་བར་བརྟག་ལན་སོགས་འདུན་པ་དང་སྦྱར། །
མཆོག་རྩེའི་གསེར་ཁྲི་རིན་པོ་ཆེའི་ཐུགས་འདུན་ལྟར་འབར་ཁམས་དགོན་གྱི་འདུ་
ཁང་དང༌། གཟིམས་ཁང་། བཙན་ཁང་སོགས་སུ་སྐུ་གསུང་ཐུགས་རྟེན་བཞུགས་
ཚུལ་དང༌། ལོགས་བྲིས་བྲི་ཚུལ་སོགས་ལ་ལྗགས་བཀོད་སྩལ། མ་དགོན་མགོན་བླ་
སོགས་བླ་གྲྭ་འགར་གུར་རྡོ་རྗེ་བྲག་རྫོང་མའི་རྗེས་གནང་སྩལ། བཅོ་ལྔའི་ཉིན་
གསུང་ཆོས་སུ་བླ་མ་མཆོད་པའི་ཁྲིད་གཟབ་རྒྱས་བཀའ་དྲིན་བསྐྱངས་པའི་མཇུག་
284



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཏུ་དགོན་འདིར་གྲྭ་ཚོགས་འཕེལ་རྒྱས་ཆེ་བ་ལ་དཔག་ན་མཚན་ཉིད་ཅིག་་་་་་་་་
བཙུགས་ཀྱང་ཆོག་པའི་ཚོད་ཡིན་ཡང་རང་རང་གི་ལས་དང་སྐལ་བའི་དབང་་་་་
གིས་དེ་འདྲ་དཀའ་འམ་སྙམ་ནས་རྒྱུད་པ་བཙུགས་པ་ཡིན་ཚུལ། སྨད་རྒྱུད་པའི་
ཕྱག་བཞེས་ལྟར་འགྲེལ་བའི་འཆད་ཉན་དང་། འདོན་ཕྱག་ལེན། རྒྱུད་ཆས་ཤོག་
སློང་སོགས་ཐམས་ཅད་ཚང་བ་དགོས་ཚུལ་སྔར་ཞུས་ཡོད་ཀྱང་ལེ་ཤོར་དུ་བཏང་་་
ནས་ད་དུང་མ་འགྲིགས་པའང་ཁ་ཤས་ཡོད་སྟབས། ངེད་རྗེས་སོར་ཡོང་དུས་
ཐམས་ཅད་ཀྱིས་ཚགས་སུ་ཆུད་པ་ངེས་ཅན་དུ་དགོས་ཚུལ། འདུལ་ཁྲིམས་དག་
པ་བདེ་དགེ་ལེགས་ཚོགས་ཐམས་ཅད་ཀྱི་གཞི་ཡིན་པས་ཅི་ལས་ཀྱང་རྩིས་པོ་ཆེར་་
བྱེད་དགོས་ཚུལ། ཚོང་ཁེ་སྤོགས་འདི་བསྟན་པ་འཇིག་པའི་རྐྱེན་ཆེན་པོ་ཡིན་
སྟབས་བག་ཟོན་དགོས་ཚུལ་སོགས་བསླབ་སྟོན་འབྱམས་ཀླས་པར་སྩལ། གསོ་
སྦྱོང་དང་སྨོན་ལམ་གྱི་མགོན་དུ་འང་བྱོན། བླ་གྲྭ་འགར་གུར་ཀྱི་རྗེས་གནང་དང་
སྐུ་ལྔའི་སྲོག་གཏད་སྩལ། དགོན་པའི་ཚོགས་སུ་མང་འགྱེད་སྤམ་མཐོ་བ་བསྟར། །
ཐག་ཉེ་རིང་གི་མཇལ་མི་མང་པོར་མ་ཎིའི་ལྗགས་ལུང་སོགས་ཆོས་སྦྱིན་སྤེལ། །
དབོན་པོ་ཚུལ་ཁྲིམས་རྒྱ་མཚོའི་ཤག་ཏུ་ཕེབས་ཏེ་རིམ་གྲོ་འགའ་ཞིག་དང་།
མཆོད་ཁང་གསར་བ་ལ་རབ་གནས་རྟ་ཐོག་མ་གནང་། དད་ལྡན་མང་པོར་ཚེ་
དབང་སྩལ། བཅོ་བརྒྱད་ལ་མཁར་དགུའི་རྫོང་དུ་བྱོན་ཏེ་མགོན་པོ་འི་སྦྱིན་སྲེག་
སོགས་རིམ་གྲོ་འགའ་ཞིག་གནང་ཞིང་། མི་ངོ་རྣམས་ལ་གྲུབ་རྒྱལ་ཚེ་དབང་སྩལ།
རྐ་ཆུ་ཁ་བའི་འཚམས་ཞུ་བ་འབྱོར། བཀྲ་ཤིས་སྒང་བ་ལ་འང་མང་འགྱེད་གཟབ།
བླ་བྲང་སྐུ་ཕྱོགས་སོག་ཡུལ་དུ་འབྱོན་རྒྱུའི་གཏམ་ཞིག་གསན་སྟབས་ཕེབས་རྫོང་་་་
འབུལ་མི་མངགས་ཤིང༌། ཤིང་བཟའ་རྡོ་རྗེ་འཆང་གི་མདུན་དུའང་ཞུ་ཡིག་ཕུལ། །
ཉེར་གཅིག་ལ་བཏེགས། ཀིརྟིའི་འབྲོག མུ་མགོ སྐུ་མགོ ཨ་འཁྱམས་སོགས་སུ་
རིམ་བཞིན་ཆོས་སྦྱིན་སྩལ། གསུམ་པའི་བཅུ་གཉིས་ལ་ཆིབས་བསུ་སེར་སྦྲེངས་
285



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དང་བཅས་རྔ་བའི་དགོན་གསར་དུ་ཕེབས། དགེ་རྒན་བྱང་ཆུབ་ཟེར་བའི་འབྱོར་
ལྡན་ཞིག་གིས་ཚོགས་དབུར་གདན་དྲངས་ནས་དངོས་འབུལ་བཏེགས། བཅོ་
ལྔའི་ཉིན་དགེ་ཚུལ་འགའ་ཞིག་དང་། བསྙེན་རྫོགས་ཞེ་བརྒྱད་བསྒྲུབས། འཛིན་
གྲྭ་གོང་མ་རྣམས་ལས་རྩོད་རྒྱུགས་བཞེས་ཚེ་བགྲོ་གླེང་གཏོང་ཚུལ་དང༌། ལན་
འདེབས་ཚུལ་དོན་མཐུན་བྱུང་བ་ལ་གོ་རིགས་ཟུང་དུ་འབྲེལ་བའི་རྟགས་ཁ་ཤས་་་
འདུག་ཚུལ་གྱི་བསྔགས་བརྗོད་མཛད། བཅོ་བརྒྱད་ལ་རྔ་སྟོད་ཕྱོགས་ནས་གདན་
དྲངས་པ་ལྟར་ཆིབས་བསྒྱུར་མཛད་དེ། དཀོན་ཚང་གི་བཙན་ཐང་སོགས་ཁང་བ་
གསར་བར་སྤོས། ལོ་སྔ་མར་ཁྱིམ་འདི་མེར་ཤོར་དུས་ཁང་བའི་ཕྱོགས་གཅིག་གི་
ཡོ་བྱད་ཐམས་ཅད་འཚིག་ཀྱང་ཀ་བ་ཞིག་གི་ངོས་ལ་ཉིད་ཀྱིས་གནང་བའི་གཏེར་་
སྒམ་ཞིག་བཏགས་ཡོད་པ་དེས་མེ་མཚམས་བྱས་ཏེ་ལྷ་ཁང་བཙན་ཁང་སོགས་ལ་་་
སྐྱོན་མ་བྱུང་འདུག་སྟབས་བཀའ་དྲིན་ཆེ་ཚུལ་གྱི་ཞུ་བ་ཕུལ། སྣང་ཤུལ། སྔོ་ཤུལ་
སོགས་བརྒྱུད་སྐྱ་བསུ་སེར་སྦྲེངས་དང་བཅས་སྒོ་མང་སྒར་དུ་བྱོན། རིམ་གྲོ་དྲུག་
ཅུ་བ་བཞི་བསྔོས་དང་། གྲྭ་མང་ལ་དགའ་ལྡན་ལྷ་བརྒྱ་མ་དང་། ཡོན་ཏན་གཞིར་
གྱུར་མའི་ལྗགས་ལུང་སྩལ། སྒྲིག་ལམ་སོགས་ཀྱི་དོན་ལས་རྩམས་ང་འི་གསུང་
བཀོད་ཀྱང་མཛད། གཞན་སྔོ་ཤུལ་དགོན། གཉན་རྩེ་དགོན། རྡོར་ཞར་སྟོད་སྨད།
ཨ་འདུས། མཚམས་རིང་སོགས་སུ་རིམ་བཞིན་ཕེབས་ཤིང་དགོན་ཁག་ཆེ་ཆུང་
རྣམས་ལ་བབས་འོས་དང་བསྟུན་པའི་འགྱེད་ཐེབས་སྩལ། ཉེར་བཞིའི་ཉིན་
དགོན་གསར་དུ་བབས། སྔར་ལེགས་བཤད་སྙིང་པོའི་བཤད་ལུང་གསར་དུ་ཞུས་
སྐབས་སྦྱིན་བདག་ཅིག་གིས་རྗེའི་རྣམ་ཐར་ཙོང་ཁ་བརྒྱད་ཅུའི་བྲིས་ཐང་སྤུས་་་་་
ལེགས་ཤིག་ཕུལ་བ་དང་དུས་འཛོམ་པ་དང༌། འདི་རེས་བཤད་ལུང་གི་ཞུ་བ་
བསྐྱར་མ་འབུལ་སླད་དགེ་བཤེས་རྣམས་སྐུ་དྲུང་དུ་སླེབས་པ། གཟིམས་ཁང་དུ་
ཙོང་ཁ་བརྒྱད་ཅུའི་རྣམ་ཐར་བཤམས་པ་ཞལ་ཁེབས་ཕྱེ་བ་དང་དུས་མཚུངས་པ་་་
286



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱུང་བས་དགྱེས་ཚོར་དཔེ་མེད་མཛད། དབུས་གཙང་དང་བླ་བྲང་ཕྱོགས་ནས་
འོངས་པའི་དགེ་བཤེས་མཁྱེན་རབ་ཅན་ཁ་ཤས་བཞུགས་སྟབས། ཉེར་ལྔ་ནས་
ལེགས་བཤད་སྙིང་པོའི་གཟབ་བཤད་དཀའ་གནས་སོ་སོའི་ཐད་དུ་མཁས་པ་སྔ་་་
མའི་ཡིག་ཆ་རྣམས་གུང་བསྒྲིགས་པའི་ལེགས་བཤད་ངོ་མཚར་བས་བརྒྱན་པ་སྩལ་
བས་དེར་འཁོད་རྣམས་ཆོས་ཀྱི་རྗེས་སུ་འབྲངས་པའི་མོས་གུས་ཐོབ། ད་ལམ་
བྲེལ་དབང་གིས་རྒྱས་པ་ཞིག་ཞུ་ལོང་མ་བྱུང་ཡང་རྗེས་སོར་རང་བློས་དཔོག་ཚོད་་
ཀྱིས་རྒྱས་པ་ཞིག་འབུལ་ཐུབ་པ་བྱེད་ཅེས་ཞལ་བཞེས་ལེགས་པོས་ཚིམ་པར་་་་་་
མཛད། མང་མར་རིགས་གསུམ་སྤྱི་སྒྲུབ་དང་དབྱངས་ཅན་དམར་མོའི་རྗེས་
གནང་སྩལ་ཅིང་། བསྒྲུབ་བྱ་བཅུ་དྲུག་དགེ་ཚུལ་དང་བཅོ་ལྔ་བསྙེན་རྫོགས་སུ་
བསྒྲུབས། དམེའི་རྒྱལ་ཁང་དུ་ཕེབས་ཏེ་རྒྱལ་པོ་ཡབ་ཡུམ་རྣམས་ལ་གྲུབ་རྒྱལ་ཚེ་
དབང་རྒྱས་པ་གནང་ཞིང་། ལ་བཙས་བསྟོད་སྐབས་དར་འཛོམ་གྱི་བསངས་ཀྱི་
སྤྱན་འདྲེན་གསུངས་པ་དང་དུས་མཚུངས་པར་རླུང་ཆེན་ཞིག་ལངས་ཏེ་བསངས་་
ཀྱི་མེ་ལྕེས་ལ་བཙས་ལ་བསྐོར་བ་ཞིག་བྱས་པ་ཀུན་གྱིས་མཐོང་བས་ངོ་མཚར་དུ་་་་
གྱུར། འདི་ཡང་མི་མིན་མགུ་བའི་གཏན་ཚིགས་སམ་སྙམ། དམེ་ཚང་དང་།
མཁར་སར་གྱི་གྱོད་དོན་དང་། ཨ་འདུས་དང་ཞང་ངེ་ཚང་གི་གྱོད་དོན་སོགས་
ཕྱོགས་དེར་ཁ་མཆུ་གང་ཡོད་ཐམས་ཅད་ལ་གཟུ་ཆིངས་མཛད་པས་འགྱངས་མིན་
འདུམས་འགྲིགས་ལེགས་ངེས་བྱུང་། སྐར་གསར་དུ་འཛིན་གྲྭ་གོང་མ་རྣམས་ལ་
རིགས་ལུང་གི་རྒྱུགས་བཞེས་པས་སྔར་ལས་ཀྱང་ལྷག་པའི་དགྱེས་ཚོར་མཛད། རྗེ་
བླ་མ་འདི་ཉིད་ནས་མདོ་སྨད་ཀྱི་ཡུལ་གྲུ་ཕལ་ཆེར་ཀུན་རྨོངས་མུན་པའི་སྨག་གིས་
ཁྱབ་པ་མཚན་ཉིད་བསླབ་སྦྱང་གི་འོད་སྟོང་ཅན་ལས་གཞན་པའི་སེལ་ཐབས་མ་་་
མཆིས་པར་དགོངས་ནས་ཕྱོགས་གར་ཕེབས་སུ་ཆོས་སྤྱོད་རྣམ་བཅུའི་ལེགས་ལམ་་
མཐའ་དག་གསལ་བར་མཛད་མོད། ཆོས་སྤྱོད་གཞན་ལས་བཀའ་པོད་ལྔའི་
287



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཆད་ཉན་འདི་ཉིད་གཅེས་སྤྲས་སུ་མཛད་དེ། རང་དགོན་གདན་ས་ཆེན་པོར་
སྔ་དུས་སློབ་གཉེར་གྱི་སྲོལ་ཞིག་ཚུགས་པ་ཉིད་ནས་ཇེ་རྒྱས་སུ་བཏང་སྟེ་གྲྭ་བགྲེས་
གཞོན་ཐམས་ཅད་ཆོས་དང་ཟང་ཟིང་གི་བསྡུ་བ་རྨད་དུ་བྱུང་བའི་སྒོས་བསྐྱངས་་་
པས་རྗེ་འདིའི་སྐུ་རིང་ལ་དགེ་བཤེས་ཐོན་ཆེ་བ་འདྲ་བ་ནམ་ཡང་མ་བྱུང་ཚུལ་་་་་
མཐུན་སྣང་དུ་གྲུབ་པ་ལྟར་ལ། རྔ་བའི་དགོན་གསར་དང་། ཧོར་ཚང་སྒར་
གསར་དུ་བཀའ་པོད་ཆེན་པོ་ལྔའི་འཆད་ཉན་གསར་འཛུགས་ངོས། དགེ་བཤེས་
ཆེ་ཁག་མང་པོར་དཔེ་ཁྲིད་རྒྱུན་པར་གནང་འཇུག་པ་དང༌། སློབ་གཉེར་པ་རྒན་
གཞོན་ཐམས་ཅད་ལ་སྔ་ཕྱིར་རྟིང་གནོན་གྱི་བཀོད་ཁྱབ་དང་། རྩོད་རྒྱུགས་
བཞེས་པ་སོགས་ཡང་ཡང་མཛད་པའི་ཕྱག་རྗེས་ལས། དགོན་འདི་གཉིས་སུའང་
སློབ་གཉེར་གྱི་རྐང་ཚུགས་པ་བྱུང་བས་བཀའ་དྲིན་གཞལ་གྱིས་མི་ལང་བར་སྣང་།
རྗེ་འདི་ཉིད་གང་དུ་བྱོན་ཀྱང་དགེ་བཤེས་དང་མཚན་ཉིད་པ་ཟེར་ཚད་ལ་་་་་་་
གཟིགས་པ་ཤིན་ཏུ་ཆེ་སྟབས་དགྱེས་པའི་བཀའ་ལུང་གནང་བ་དང༌། ཟས་གོས་
སོགས་ཀྱི་གནང་སྦྱིན་གང་འོས་སྩོལ་བ་སོགས་སྔོན་ཀུན་མཁྱེན་དཀོན་མཆོག་་་་་་་
འཇིགས་མེད་དབང་པོའི་དུས་སུ་གྲྭ་བ་སློབ་གཉེར་པ་རྣམས་ལ་ཐུགས་རྩིས་ཤིན་་་
ཏུ་ཆེ་བ་མཛད་པའི་རྣམ་ཐར་དང་རྗེས་སུ་མཐུན་པས་མཛད་པ་འདི་ཙམ་གྱིས་་་་
ཀྱང་བསྟན་པ་རིན་པོ་ཆེའི་དབུ་འཕང་དགུང་དུ་བསྟོད་པར་བསྙོན་དུ་མེད་དོ། །
བསྟན་པའི་གསལ་བྱེད་ཅེས་པའང་རྗེ་བླ་མ་འདིའི་རྣམ་ཐར་སྔ་ཕྱིར་གསལ་བ་་་་་
འདི་ལྟ་བུའི་ཆ་ནས་བཞག་དགོས་པའི་ཚུལ། ས་སྐྱ་པཎྜི་ཏས། མཁས་པ་ཡོན་
ཏན་ཀུན་བསླབ་པ། །མཐར་ཕྱིན་གཅིག་གིས་འཇིག་རྟེན་གསལ། །བློ་ངན་ཤེས་
པ་མང་ན་ཡང༌། །རྒྱུ་སྐར་བཞིན་དུ་གསལ་མི་ནུས། །ཞེས་གསུངས་པ་ལྟར་རོ། །
མཆོད་མཇལ་དུ་ཕེབས་ཁར་དགེ་བཤེས་འགའ་དང་ཕར་ཕྱིན་འཛིན་གྲུའི་སློབ་་་
གཉེར་བ་རྣམས་ཀྱིས་པཎ་ཆེན་བསོད་ནམས་གྲགས་པའི་སྤྱི་དོན་གྱི་མཆན་འགྲེལ་
288



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསལ་ལ་རྒྱས་པ་ཞིག་བཀའ་རྩོམ་གནང་དགོས་ཚུལ་གྱི་ཞུ་ནན་ཕུལ་བར་དགྱེས་
པའི་ཞལ་བཞེས་མཛད། ཞུ་རྟེན་ཁ་དར་རིང་པོ་ཞིག་ཕུལ་བ་མཆོད་མཇལ་
སྐབས་འདུ་ཁང་ནང་གི་རྗེ་རིན་པོ་ཆེའི་སྐུ་བརྙན་ལ་ཕུལ་ཏེ་ཐུགས་སྨོན་ནན་ཏན་
མཛད་ཅིང་རྟེན་འབྲེལ་བཟང་གསུངས་པ་དགོངས་གཞི་ཆེ་བར་མངོན། བཞི་
པའི་ཚེས་གཅིག་ཉིན་སྒར་བཏེགས་པ་དབལ་ཤུལ་ཆག་ཝ་མ་དང་། ནུར་མ་ཚང་
སོགས་བརྒྱུད་བཞི་བའི་བཅུ་གསུམ་ཉིན་ཐང་སྐོར་སོག་ཚང་དགོན་དུ་ཤིང་བཟའ་
རྡོ་རྗེ་འཆང་དང་མཇལ་འཛོམ་གནང་། རྣམ་གཉིས་ཕན་ཚུན་དགྱེས་ཚོར་ཆེན་
པོས་གསུང་གླེང་རྒྱུན་རིང་མཛད་ཅིང་གསོལ་ཚིགས་སོགས་ཀྱང་ལྷན་དུ་གནང་།
བཅོ་ལྔའི་ཉིན་ཆིབས་བསྐྱོད་པ་བྱམས་མེ། གླིང་བ། རྐ་ཆུ་ཁ་བ་སོགས་བརྒྱུད། །
ཉེར་གསུམ་ལ་ཆིབས་བསུ་སེར་སྦྲེངས་དང་བཅས་གདན་སའི་བླ་བྲང་ཆེན་མོའི་་་་
གཟིམས་ཆུང་དུ་ཕེབས། ལྔ་བའི་ཚེས་གསུམ་གྱི་ཉིན་འཁོར་ལོའི་དབང་ཕྱུག་ཤིང་
བཟའ་རིན་པོ་ཆེ་གསེར་ཁྲིའི་དགོན་དུ་ཕེབས་པར་ནང་ཁག་རྣམས་དང༌། གྲྭ་
ཚང་མཐའ་བ་བཅས་ཀྱིས་ཆིབས་བསུའི་བསྙེན་བཀུར་ཞུས། དོན་གཉེར་ཅན་ཁ་
ཤས་ལ་རྟ་མགྲིན་ཡང་གསང་གི་དབང་དང་། བཀའ་སྲུང་ཚོའི་སྲོག་གཏད་སྩལ།
ཚེས་དགུའི་ཉིན་སྐྱབས་རྗེ་ཤིང་བཟའ་རིན་པོ་ཆེ་གདན་ས་འདིར་ཕྱག་ཕེབས་་་་་
པར་གྲྭ་མང་གི་སེར་སྦྲེངས་ཀྱིས་བསུས་ཏེ་བླ་བྲང་ཆེན་མོའི་གློ་སྒོའི་ཕྱི་རོལ་ཏུ་རྗེ་་་
ཉིད་ཀྱིས་གུས་ཕྱག་འབུལ་བ་དང་ལྷ་དར་དྲི་མེད་རྩེ་སྤྲོད་ངོས་མཇལ་འཛོམ་་་་་
གནང་། ལས་སྣེ་དང་ཚོགས་འདུ་རྒན་མང་གིས་གསོལ་བ་བཏབ་སྟེ་ཁྱབ་བདག་
འཁོར་ལོའི་མགོན་པོ་དེ་ཉིད་ཀྱིས་ཚོགས་ཆེན་འདུ་ཁང་དུ་རྗེ་ཉིད་ཀྱིས་གཙོས་བླ་
གྲྭ་དམངས་ལ་འཇིགས་བྱེད་བདུད་ལས་རྣམ་རྒྱལ་གྱི་དབང་། མགོན་ཆོས་གཉིས་
ཀྱི་རྗེས་གནང་། གདུགས་དཀར་ལྷ་མང་གི་དབང་། ལེགས་ལྡན་མཆེད་གསུམ་གྱི་
གཏོར་དབང་། རྣམ་སྲས་རྗེས་གནང་། གྲུབ་རྒྱལ་ལུགས་ཀྱི་ཚེ་དབང་བཅས་སྩལ།
289



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བླ་བྲང་ཆེན་མོ་དང་གྲྭ་ཚང་གཞུང་གྲྭ་རྒྱུན་སོ་སོ་བཅས་ནས་སྐུ་གསུང་ཐུགས་རྟེན།
བཞུགས་གདན་རྒྱབ་ཡོལ། དངུལ་རྡོ་ཚད་བཅུ་གཅིག གོས་ཕྲུག་མགོ་སྣམ། ཇ་
མར་རྟ་ནོར་སོགས་དངོས་འབུལ་གཏོས་ཆེན་བསྟར་ཏེ། ཚོགས་ཆེན་མཁན་རིན་
པོ་ཆེ་ཁྱོམ་ཐོག་སྤྲུལ་བའི་སྐུ་ནས་བརྟན་བཞུགས་ཀྱི་བཤད་པ་རྒྱས་པ་མཛད་པར་་
ཞལ་བཞེས་གང་ལེགས་གནང་། དགོན་པའི་གྲྭ་ཁྲོད་དུ་རྡོ་རྗེ་འཇིགས་བྱེད་ཆེན་
པོའི་བསྙེན་ཆེན་གཏོང་འདོད་ཆེ་བ་རྗེ་ཉིད་ཀྱི་ཐུགས་བརྟག་བབས་པ་ཉི་ཤུ་རྩ་་་་
གྲངས་ཙམ་བྱུང་བར་བླ་མ་རྡོ་རྗེ་འཆང་ལས་ཁྲིད་དང་ལུང་གི་སྐོར་གསན་་་་་་་
བཅུག རྭ་རྒྱ་དགོན་དུ་མི་འཁྲུགས་པ་ལྷ་བཅུ་གསུམ་གྱི་བདག་འཇུག་ཚུགས་ཡོད་
ཀྱང་དབང་རྒྱུན་ཉམས་པ་སྤེལ་བའི་སླད་དུ་སྐྱབས་རྗེ་ཤིང་བཟའ་རིན་པོ་ཆེ་ནས་་
རྗེ་འདི་ཉིད་ཀྱི་དྲུང་དུ་མི་འཁྲུགས་པ་ལྷ་བཅུ་གསུམ་གྱི་དབང་དང་། རྗེ་ཉིད་ཀྱི་
བཀའ་རྩོམ་གྲས་སྔར་པར་དུ་བཀོད་ཟིན་རྣམས་ཀྱི་ལྗགས་ལུང་གསན། རྗེ་བླ་མ་
འདི་ཉིད་ནས་ཤིང་བཟའ་རྡོ་རྗེ་འཆང་ཆེན་པོར་གདན་སའི་ཚོགས་ཆེན་ཁྲིར་་་་་
བཞུགས་རྒྱུའི་སྙན་སྒྲོན་ཕུལ་བར་དགྱེས་པའི་ཞལ་བཞེས་མཛད། ཤོལ་ཟླ་ལྔ་བའི་
ཚེས་གཅིག་ཉིན་རྗེ་ཉིད་ཀྱི་གཙོས་ཁྲི་གདན་ཟུར་ལས་སྣེ་རྒན་མང་བཅས་ནས་་་་
ཁྲིའི་སྙན་གསན་གྱི་ཁ་དར་ཕུལ། ཤིང་གཟའ་རྡོ་རྗེ་འཆང་ཆེན་པོ་ནས་རྗེ་བླ་མ་
འདི་ཉིད་ཀྱི་དྲུང་དུ་གྲུབ་རྒྱལ་ལུགས་ཀྱི་ཚེ་དབང་ཕྱག་ལེན་རྒྱས་པའི་ལུགས་ལྟར་་
གསན། ཡོན་དུ་འཕགས་མ་ཡིད་བཞིན་འཁོར་ལོའི་སྐུ་བརྙན་ཁྲུ་གང་བ་སོགས་
སྐུ་གསུང་ཐུགས་རྟེན། དངུལ་གྱི་མཎྜལ་ཁྲུ་གང་བ། རྒྱ་དངུལ་རྟ་རྨིག་མ་གསུམ་
སོགས་དངོས་འབུལ་དང་བཅས་རྡོ་རྗེ་འཆང་རང་ཉིད་ཀྱིས་དབུས་ཕྱག་ཕྱི་བ་་་
རྣམས་ཀྱིས་བརྟན་བཞུགས་ཀྱི་ཚིགས་བཅད་མང་ཙམ་གསུངས་པའི་མཐར། སྐྱེ་
རྒུ་རྣམས་ལ་ཕན་བདེ་ལེགས་ཚོགས་ཇི་སྙེད་ཅིག་འབྱུང་བའི་རྩ་བ་རྒྱལ་བའི་་་་་་
བསྟན་པ་ཁོ་ནར་རག་ལས་ཤིང་། བསྟན་པའི་ཡང་སྙིང་འཇམ་མགོན་ཆོས་ཀྱི་
290



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
རྒྱལ་པོའི་རིང་ལུགས་འདི་ཉིད་ལ་བསྟན་འཛིན་དུ་གྲགས་པའི་བླ་ཆེན་ཤིན་ཏུ་་་་
མང་ཡང་མཁས་བཙུན་བཟང་འཛོམ་གྱི་ཡོན་ཏན་དང༌། འཆད་རྩོད་རྩོམ་གསུམ་
གྱི་སྒོ་ནས་རྒྱལ་བསྟན་འཛིན་སྐྱོང་སྤེལ་བ་ལ་རྗེ་ཉིད་གཞན་འགྲན་མེད་ཚུལ་་་་་་
མཐུན་སྣང་དུ་གྲུབ་པ་ལགས་གཤིས། རང་རེ་རྣམ་གཉིས་ཕན་ཚུན་ཆོས་འབྲེལ་
ཟབ་པ་ལ་ཐུགས་བསམ་བཞེས་ནས། འཇམ་མགོན་བླ་མའི་རིང་ལུགས་གཅེས་
སྤྲས་ཀྱི་འོས་སུ་དགོངས་ཏེ། འདི་ཉིད་འཛིན་སྐྱོང་སྤེལ་བ་ཁོ་ནའི་ཕྱིར་ཞབས་
པད་མི་འགྱུར་རྡོ་རྗེའི་ཁམས་སུ་བརྟན་པར་བཞུགས་དགོས་ཚུལ་གྱི་ཞུ་འབུལ་་་་་
ནན་ཏན་ཆེ་བ་མཛད་པར། རྗེ་ཉིད་ཀྱི་ཞལ་ནས། བླ་མ་རྡོ་རྗེ་འཆང་ཆེན་པོ་ཉིད་
ད་དུང་ཡང་ཡང་དགོན་འདིར་ཆིབས་བསྒྱུར་མཛད་ནས་ཟབ་རྒྱས་ཆོས་ཀྱི་འཁོར་
ལོ་ཡུན་རིང་བསྐོར་རྒྱུའི་ཐུགས་འདུན་རྒྱུན་ཆགས་གནང་ན། བླ་མ་རྡོ་རྗེ་འཆང་
ཆེན་པོས་དབུ་མཛད་པའི་དཔོན་སློབ་འདི་སྙེད་ཅིག་གིས་བདེན་བརྗོད་མཛད་་་
པའི་རྟེན་འབྲེལ་ཕུན་སུམ་ཚོགས་པའི་མཐུ་ལས་འདོད་དོན་འགྲུབ་པ་ཆོས་ཉིད་་་་་
ཡིན་ཕྱིར། ཕྲན་ཡང་ཡུན་རིང་བསྡད་ནས་བསྟན་པའི་ཞབས་འདེགས་གང་ནུས་
བསྒྲུབ་རྒྱུའི་དམ་བཅའ་ཕུལ་བ་ཡིན་ཞེས་འགྱུར་མེད་རྡོ་རྗེའི་ཞལ་བཞེས་བླ་མ་་་་་
མཆོག་གི་ཐུགས་ཚིམ་ངེས་བཀའ་དྲིན་བསྐྱངས་སོ། །
སྨྲས་པ། གསང་གསུམ་ཡོན་ཏན་བྱེ་བའི་གཏེར་གྱུར་པས། །སུ་ཡིས་བསྟེན་
ཀྱང་སྲིད་ཞིའི་གདུང་བ་སེལ། །ཐབས་མཁས་མཛད་བཟང་དཀར་པོ་ཆིག་ཐུབ་
སྨན། །འགྲོ་འདིའི་ཕན་བདེའི་སྲོག་ཟུངས་གཅིག་པུ་ཉིད། །འཕྲིན་ལས་ཨུཏྤལ་
དམར་པོའི་ཞགས་པ་ཡིས། །གངས་ལྗོངས་ཆེ་རྒུའི་མགུལ་བ་བཅིང་བའི་མོད། །
དབང་བསྐུར་བྱིན་རླབས་ཆེས་ཟབ་སྦྲང་རྩིའི་ཆར། །རིས་མེད་གདུལ་བྱ་ཡོངས་
ལ་སྙོམས་པར་འབེབ། །མི་བཟད་གཏུམ་པོའི་བརླང་སྤྱོད་ཧ་ལའི་དུག །བསྟེན་པ་
མ་རུངས་སྐྱེ་བོའི་གར་མཁན་ཚོགས། །བདེན་གསུང་སྤྲིན་གྱི་རོལ་མོས་སྨིན་བྱས་
291



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཏེ། །ཆེས་དཀར་བསོད་ནམས་མངལ་གྱིས་ལྕི་བར་མཛད། །གུར་ཞལ་མངོན་སུམ་
བཞུགས་པ་མ་དགོན་གྱི། །ཡང་དབེན་གྲུབ་པའི་བསྟི་གནས་ཀཱ་ལ་རིར། །ངོ་
མཚར་ཏིང་འཛིན་བྱེ་བའི་གཟིགས་མོ་ལ། །གཡེལ་མེད་རྩེ་གཅིག་གཞོལ་བ་འདི་
བསྔགས་འོས། །བློ་བཟང་བཤད་སྒྲུབ་བསྟན་པའི་གཉེན་གཅིག་པུ། །འཇིགས་
བྲལ་དཔལ་ལྡན་སྨྲ་བའི་སེངྒེ་ཡི། །ཐུགས་གསང་རིན་ཆེན་གསེར་གྱི་ཀེ་ལ་ཤ། །
སྨིན་བྱེད་བདུད་རྩིའི་བཅུད་ཀྱིས་ཅི་ཡང་གཏམས། །སྐྱེ་རྒུའི་རེ་བའི་ཤིང་རྟ་བྱེ་བ་
བརྒྱ། །འགེངས་པའི་འཕྲིན་ལས་རིན་ཆེན་དབྱིག་གི་མཛོད། །ཚད་མེད་མཁའ་
དང་མཉམ་པར་བརྡལ་བ་ཡིས། །སྲིད་ཞིའི་དབུལ་བ་མིང་གི་ལྷག་མར་མཛད། །
བཤད་སྒྲུབ་བསྟན་པ་ཨུ་དུམ་ཝ་རའི་ཚལ། །སྤངས་རྟོགས་འོད་གཟིས་དར་རྒྱས་
མཛད་པ་པོ། །ཞི་དབྱིངས་ཆུ་ལྷའི་མངལ་དུ་གཟིམས་པའི་ཚེ། །ཟག་པ་མེད་
ཐུགས་ཡོངས་རྫོགས་ཆོ་ག་བསྒྲུབས། །འོད་བརྒྱའི་གདེངས་ཀ་བཞད་པའི་ཉི་མ་
དང་། རི་བོང་རི་མོས་མཛེས་པའི་ཟླ་བ་ཡིས། །ཕྱི་བར་ནུས་མིན་དད་གུས་བ་ཀུ་
ལ། །ཡོན་ཏན་སྒེག་མོའི་འགྲམ་པའི་ཆང་གིས་ཕྱེས། །གངས་རིའི་མགོན་པོའི་
ཐུགས་རྗེའི་སྒྱུ་འཕྲུལ་ཡབ་དང་སྲས་སུ་ཤར་ཙམ་ལས། །གཉིས་སུ་མེད་ཀྱང་
གཉིས་སུ་སྣང་བ་སྐལ་ལྡན་རྒྱ་མཚོའི་སྤྲུལ་བའི་སྐུར། །སྲིད་འདིར་ཆེས་དཀོན་
ཟབ་རྒྱས་ལེགས་བཤད་རིན་ཐང་གཞལ་མེད་ནོར་བུའི་སྐྱེས། །དགྱེས་བཞིན་སྩལ་
པའི་ངོ་མཚར་རི་མོ་སྲིད་པའི་མཐར་ཡང་གཞིག་ཏུ་མེད། །ལུས་སྲོག་འབེན་དུ་
བཙུགས་པའི་དཀའ་བ་དང་། །ཕོངས་རྒུའི་འབྱོར་ཚོགས་ཟོང་གིས་མ་བསྒྲུབས་
ཀྱང་། །མི་ཏྲའི་ཐུགས་བཅུད་སྨིན་བྱེད་ཡིད་བཞིན་དབང༌
། །ཅི་དགར་སྩལ་འདི་
སྙིང་རྗེའི་འཕྲུལ་ལས་ཅི། །བསིལ་དྭངས་གངས་ཀྱི་ཆུ་དང་འོ་མའི་བཅུད། །
འཁོར་ལོའི་འཛིན་བྱེད་ཅན་མིན་སུ་ཡིས་འབྱེད། །མཁས་རྒུའི་འཇུག་ངོགས་
དཀའ་པོད་གནད་བརྒྱའི་མདུད། །དངོས་སྟོབས་རིགས་པའི་འཕྲུལ་ལས་ཅི་ཡིས་
292



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཀྲོལ། །དེ་ཕྱིར་གང་གི་ཐབས་མཁས་ཐུགས་རྗེ་ཡིས། །དགེ་མཚན་བཅུ་ལྡན་
ཧོར་ཚང་ཡུལ་གྱི་ཆ། །དགེ་ལྡན་བཤད་སྒྲུབ་བསྟན་པ་འཕེལ་གླིང་དུ། །གཞུང་
བརྒྱའི་འཆད་ཉན་རིན་ཆེན་འབྱུང་གནས་བསྐྲུན། །ཞབས་སེན་དབང་གི་རྒྱལ་
པོའི་ཅོད་པན་དང་། །མདོ་སྔགས་ལེགས་པར་བཤད་པ་བདུད་རྩིའི་སྐྱེས། །རྣམ་
ཀུན་དགེ་བའི་བཀའ་སློབ་རིན་ཆེན་ཕྲེང་། །ཡུན་དུ་བསྟེན་པ་དེ་དག་ཅིས་མི་
འཚེངས། །ཀུན་གཟིགས་མཁྱེན་རབ་ཉི་མ་ལྟར་འབར་བ། །བསྟན་པའི་རྒྱལ་
མཚན་སྒྲེང་བའི་བྱེད་པོ་དེར། །ཐུགས་གསང་ནོར་བུའི་མཛོད་བརྒྱའི་སྒོ་ཕྱེ་སྟེ། །
ལེགས་བཤད་རིན་ཆེན་སྐྱེས་བཟང་ཡུན་དུ་སྩལ། །བྱང་ཆུབ་ལམ་བཟང་རྩེ་
གཅིག་སྒྲུབ་པའི་འབྲས། །སྤངས་རྟོགས་ཉི་མའི་འོད་ཟེར་འབུམ་ཕྲག་གིས། །ཐུབ་
བསྟན་གསེར་གྱི་པད་ཚལ་སྐྱོང་མཁས་པ། །ཟབ་རྒྱས་ལེགས་བཤད་རྩོལ་པའི་
བཤེས་སུ་བཀུར། །ཟབ་དོན་རྣམ་པར་འབྱེད་ལ་དབང་བ་ཆེ་གསལ་མྱུར་ཟབ་
ཤེས་རབ་ཀྱི། །གློག་ཕྲེང་བུ་མོ་དགའ་མར་ཐོབ་པ་མང་ཐོས་སྤྲིན་སྔོན་གདེངས་ཀ་
ལས། །ཟབ་རྒྱས་ལེགས་བཤད་དབྱར་སྐྱེས་རོལ་མོ་འབུམ་ཕྲག་བརྒྱུད་མར་འཁྲོལ་
བ་ཡི། །སྐལ་བཟང་མགྲིན་སྔོན་ཀུན་དགར་བགྱིད་པ་སོས་ཀྱི་དུས་སྟོན་ཡི་གར་
འོང་། །ཐོས་ཉུང་ང་རྒྱལ་ཆེ་བ་སྙེ་མ་ལོང་། །རྩི་རྒྱང་བཞིན་དུ་མགོ་འཕང་གནམ་
ལ་འཕྱོ། །མང་ཐོས་འབྲས་བཟང་ནང་ནས་སྨིན་པ་ཡི། །སྙེ་མ་མགོ་བོ་དུད་པ་
ཆེས་ངོ་མཚར། །རྗེ་བཙུན་ཏཱ་ར་ནཱ་ཐའི་ཐུགས་ཀྱི་བཅུད། །སྨིན་བྱེད་བྱིན་རླབས་
རིན་ཆེན་འབྱུང་བའི་གནས། །སྐལ་བཟང་བསོད་ནམས་མི་དམན་སློབ་ཚོགས་ལ།།
སྩལ་པའི་བཀའ་དྲིན་མཁའ་བཞིན་ཕ་མཐའ་ཡས། །མུ་མཐའ་ཡས་པ་སྐལ་
བཟང་གདུལ་བྱའི་ཚོགས། །དབང་ཁྲིད་མན་ངག་བདུད་རྩིས་ཉེར་བསྐྱངས་ཏེ། །
ཐབས་མཁས་ཐུགས་རྗེའི་འཇུག་པ་བརྒྱ་ཕྲག་གིས། །འཕྲལ་ཡུན་ཕན་བདེའི་
དཔལ་ལ་ཡང་དག་སྦྱར། །ཟབ་དང་རྒྱ་ཆེའི་དོན་བཟང་མངར་བའི་རོ། །
293



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཕགས་བོད་གཞུང་ལུགས་བྱེ་བའི་རྩེར་སོན་པ། །འཇམ་མགོན་རྒྱལ་བ་གཉིས་
པ་ཡབ་སྲས་ཀྱི། །གསུང་གསང་བདུད་རྩི་འབུམ་ཕྲག་དལ་གྱིས་གསོལ། །བློ་
བཟང་རིང་ལུགས་གངས་སེང་འོ་མའི་བཅུད། །བསྲེ་ལྷད་བྲལ་བ་སྐུ་ཕྲེང་རིམ་
བྱོན་གྱིས། །འཛིན་སྐྱོང་སྤེལ་བའི་དམ་བཅའི་ཁུར་བཞེས་པ། །ཨེ་མ་ངོ་མཚར་
བས་ཀྱང་འདི་ངོ་མཚར། །རིན་ཆེན་སུ་ཝརྞ་ཡི་ཅོད་པན་གྱིས། །མངོན་སྒེག་མཚོ་
ལས་སྐྱེས་པའི་མཛའ་ན་མོ། །རོ་དྲུག་ལོངས་སུ་སྤྱོད་པའི་གྲོང་ཁྱེར་ན། །ཡིད་
འཛིན་གར་གྱིས་རོལ་བ་ངོ་མཚར་གནས། །ཁྱབ་བདག་འཁོར་ལོའི་མགོན་པོ་
རྣམ་གཉིས་ཀྱི། །ཐུགས་བསྐྱེད་ངོ་མཚར་གསེར་གྱི་སྲད་བུ་ཡིས། །འཕྲིན་ལས་
དཔག་བསམ་ཤིང་དང་འཛམ་བུའི་ཚལ། །རིང་ནས་གཅིག་ཏུ་སྦྲེལ་བ་ཀུན་
དགའི་དཔྱིད། །དེ་ཚེ་ཁྱུ་མཆོག་སྟབས་ཀྱིས་མངོན་གཤེགས་ནས། །རྨ་འགྲམ་བཀྲ་
ཤིས་འབྱུང་གནས་ཆོས་ཀྱི་སྡེར། །མཁྱེན་བརྩེའི་གཏེར་ཆེན་སྐྱབས་མགོན་མཆོག་
ཟུང་གིས། །གསང་ཆེན་ཆོས་ཟབ་གཎྜི་རེས་ཀྱིས་བརྡུངས། །ལྷག་བསམ་གསེར་གྱི་
པདྨོ་བཞད་པ་ཡིས། །སྲས་བཅས་རྒྱལ་ཀུན་དགྱེས་པའི་ངོ་མཚར་དེས། །ཞི་
བདེའི་ཏིང་ངེ་འཛིན་ལ་རྗེས་ཆགས་པ། །ཉན་རང་ཟིལ་གྱིས་མནན་པས་གདུང་
བ་འཛིན། །བློ་བཟང་བཤད་སྒྲུབ་བསྟན་པའི་ཀུ་མུཏ་ཚལ། །སྤེལ་མཛད་སྨྲ་བའི་
དབང་ཕྱུག་མགོན་པོ་དེས། །རྒྱལ་བསྟན་དྲི་མ་མེད་པའི་གདུགས་དཀར་པོ། །
རྒྱལ་སྲས་སྙིང་སྟོབས་ཕུལ་བྱུང་ཁྱོད་ལ་གཏད། །འཇམ་དཔལ་དབྱངས་དངོས་
བཞད་པའི་རྡོ་རྗེ་ཉིད། །སྐལ་བཟང་གདུལ་བྱ་བྱེ་བའི་མོས་པ་བཞིན། །ཐུབ་
བསྟན་སྙིང་པོ་སྤེལ་བའི་དབང་ཕྱུག་ཏུ། །ཤར་བ་གང་དེའི་ཞབས་པད་རྒྱན་དུ་
བཞེས། །གཞན་དང་མི་མཉམ་མཁྱེན་བརྩེའི་ཕྱག་ཟུང་གིས། །མི་ཏྲ་ཛོ་ཀིའི་
ཐུགས་བཅུད་ནོར་བུའི་ཕྲེང་། །རང་རིགས་སྐལ་བཟང་བྱེ་བའི་མགུལ་རྒྱན་དུ། །
དགྱེས་བཞིན་སྩལ་བའི་ངོ་མཚར་བསམ་ལས་འདས། །རྩ་བཤད་སྦྱར་བའི་མན་
294



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ངག་ཟ་འོག་རིས། །མ་འདྲེས་ཀུན་གཟིགས་ཡེ་ཤེས་དཔལ་འབྱོར་ཅན། །དཔལ་
ལྡན་བླ་མ་ཚུལ་ཁྲིམས་ཕུན་ཚོགས་ལས། །གསང་ཆེན་ཆོས་ཟབ་བདུད་རྩིའི་
དགའ་སྟོན་བཞེས། །འཇམ་མགོན་བླ་མའི་ཞལ་ལུང་དགེ་ལྡན་པའི། །མཁས་གྲུབ་
བྱེ་བ་འབུམ་སྡེའི་སྤྱི་ནོར་འདི། །ཉིད་ལས་ལན་གཅིག་ཐོས་པའི་དཔྱོད་ལྡན་
རྣམས། །ལྟར་སྣང་ལེགས་བཤད་གཞན་ལ་གུས་པ་ལྷོད། །མ་ཅིག་གྲུབ་པའི་རྒྱལ་
མོ་ནས་བརྒྱུད་པའི། །ཚེ་ལྷའི་བྱིན་རླབས་མཆོད་ཡོན་སྦྲེང་བའི་ཚེ། །རྡོ་རྗེའི་སྐུ་
མཆོག་ཚེ་མཐའ་ཡས་པ་བཞིན། །ཡུན་རིང་བརྟན་པའི་ཞལ་བཞེས་དམ་བཅའ་
མཛད། །ཅེས་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་
བཟང་འཕྲིན་ལས་བསྟན་པ་རྒྱ་མཚོ་དཔལ་བཟང་པོའི་རྣམ་པར་ཐར་བ་ངོ་་་་
མཚར་རྩིབས་སྟོང་བཀྲ་བའི་གསེར་གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་་་་
བ་ལས་ཆོས་གྲྭ་ཆེན་པོ་དགེ་ལྡན་བསྟན་འཕེལ་གླིང་དུ་དཀའ་པོད་ལྔའི་འཆད་་་་་
ཉན་བཙུགས་པ་གཙོ་བོར་བརྗོད་པ་སོགས་ངོ་མཚར་བའི་རྩིབས་རྣམས་མཛེས་་་་་
པར་བྱེད་པའི་མུ་ཁྱུད་དེ་དྲུག་པའོ། །
EEE，
༧ དུས་འཁོར་གྲྭ་ཚང་རིགས་ལྡན་ཆོས་འཁོར་
གླིང་ཕྱག་འདེབས་མཛད་དེ་དཔལ་དང་པོའི་
སངས་རྒྱས་དུས་ཀྱི་འཁོར་ལོའི་བཤད་
སྒྲུབ་ཀྱི་བསྟན་པ་སྤེལ་བ།
རྒྱལ་བ་ཀུན་ཡུམ་རྣམ་པར་རྒྱལ་མ་ཞེས། །ཆེས་དཀར་ཟླ་གཞོན་འཁྲི་ཤིང་
བཞད་པའི་སྐུས། །འཆི་མེད་བདུད་རྩིའི་ཐིག་ལེ་སྤྲོ་བ་མོ། །བདག་སྙིང་ཨུཏྤལ་
དཀར་པོའི་ཚལ་དུ་རོལ། །ཐོག་མཐའ་བར་དུ་དགེ་བ་མཛད་བཟང་གི །བདུད་
295



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྩིའི་ཐིགས་ཕྲེང་རྣམ་པར་གཡོ་བ་ཡིས། །རྒྱལ་བསྟན་ཀུནྡའི་འཛུམ་རླབས་གྲོལ་
བའི་གཏམ། །སྐལ་བཟང་རྣ་བའི་བདུད་རྩི་ཅིས་མ་ཡིན། །ཚེས་བཞིའི་ཉིན་བླ་མ་
རྡོ་རྗེ་འཆང་བཞག་སྡོམ་ཕྱོགས་སུ་ཕེབས་སྐབས་རྗེ་ཉིད་ཀྱིས་གཟིམས་ཆུང་ཕྱི་་་་་་
ལོགས་བར་སྐྱེལ་ཐུང་ཞུས། གཟའ་རུའི་དཔོན་པོ་དུས་ཆོས་སུ་གྱུར་པའི་དོན་དུ་
དེ་གར་ཕེབས་ཏེ་ཀུན་རིག་སྒོས་སྦྱངས་ཆོག་དང་འཕོ་བ་སོགས་གནང་། བླ་བྲང་
གི་སུ་རུག་གསར་བ་གཟའ་རུའི་འབྲོག་རུ་བཟུང་བའི་ལྷ་གུར་དུ་བྱོན་ནས་དྲུང་་་་
འཁོར་རྣམས་དང་བཅས་པས་བསྐང་གསོལ་གསུངས་ཤིང་བསངས་དང་དཀར་་་
གཏོར་གཏོང་བ་གནང་། བཞག་སྡོམ་སོགས་སུ་ཕེབས་བཞུད་ཁ་ཤས་གནང་སྟེ།
བཅུ་གསུམ་ལ་གདན་སར་བབས། སྐུ་ན་ཕྲ་དུས་བརྩམས་པའི་གསང་འདུས་
དབང་ཊིཀ་འཕྲོ་ཅན་ཞིག་ཡོད་པ་ཤིང་བཟའ་རྡོ་རྗེ་འཆང་གིས་གཟིགས་ནས་་་་་་
འདིའི་མཇུག་གྲུབ་པ་དགོས་ཚུལ་གྱི་གསུང་ནན་ལྟར་ལྗགས་རྩོམ་རྫོགས་པར་་་་་་་
མཛད། གཙོས་མཆོག་སྤྲུལ་རིན་པོ་ཆེ་སྟོད་ཕྱོགས་སུ་ཕེབས་པ་ཆིབས་བསུ་སེར་
སྦྲངས་དང་བཅས་བླ་བྲང་དུ་གདན་དྲངས། ཡབ་སྲས་མཇལ་འཛོམ་ཐོག་གང་
ཅིའི་གསུང་གླེང་འཕེལ། དམེ་དཔོན་མོ་ཨ་སྐྱོང་ཁང་གསར་བཟའ་དེ་མགོ་ལོག་
སྟོད་ཀྱི་གཏེར་སྟོན་དུ་གྲགས་པ་ཞིག་ལ་དད་ཞེན་ཤིན་ཏུ་ཆེ་སྟབས། དེའི་
བརྩམས་ཆོས་འགའ་ཞིག་རྒྱུན་འདོན་བྱེད་པ་དང་། དད་རྟེན་འདྲ་ཐང་ཞིག་རྗེ་
འདིའི་བཞུགས་ཁྲིའི་གཡས་ཕྱོགས་སུ་བཤམས་ཡོད་པ་སྔ་མོ་རྗེ་འདི་ཉིད་ཚ་ཁོར་་
འབྱོན་ལམ་དམེ་དཔོན་ཚང་དུ་བཞུགས་ཞག་སྐབས། ཉིད་ཁྲི་ལ་བཞུགས་པ་དང་
མཉམ་དུ་འདྲ་ཐང་ས་ལ་ལྷུང་སྟེ་ཁྲི་འོག་ཏུ་ཆུད་པ་བྱུང་། རྗེ་ཉིད་ནས་ཨ་སྐྱོང་
བཟའ་ལ། འདི་འདྲའི་གང་དྲན་གྱི་ཆོས་འདོན་ཁུལ་བྱས་ན་རང་རེའི་ཆོས་སྲུང་
རྣམས་ཀྱིས་འཁུ་ལྡོག་མི་འོངས་པའི་ངེས་པ་མེད་ཚུལ་རྗེན་པར་གསུངས་མོད།
གཡེལ་ཆུང་དུ་ཅུང་ཟད་འགྱངས་པས། འདི་དུས་འཆི་ནད་ཀྱིས་ཟིན་ཏེ་ལྔ་བའི་
296.



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལམ་དུ་ཐེགས་པའི་དོན་དུ་གདན་འདྲེན་པ་སླེབས་པ་བཞིན་ཉེར་དགུའི་ཉིན་་་་་་་
བཏེགས། ལམ་བར་ཁྱོ་ཁོའི་ཚོ་བ་སྨད་མ། ནུར་མ་ཚང་། ཆག་ཝ་མ་སོགས་སུ་ཇི་
ལྟར་འཚམས་པའི་འགྲོ་དོན་རྒྱ་ཆེར་མཛད་པ་བཞིན་དྲུག་པའི་བཅུ་གཅིག་ལ་་་་་
དམེ་དཔོན་ཚང་དུ་ཕེབས། ཀུན་རིག་གི་སློབ་དབང་། སྦྱངས་ཆོག་འཕོ་བ་སོགས་
གནང་ཞིང་། ཕྱི་ཉིན་བཟའ་འཁོར་རྣམས་ལ་གྲུབ་རྒྱལ་ཚེ་དབང་སྩལ། དངུལ་རྡོ་
ཚད་དང་རིན་པོ་ཆེའི་རྒྱན་ཆ་མང་པོ་སོགས་འབུལ་བ་དཔང་མཐོ་བ་བསྟར།།
སེར་སྦྲེངས་དང་བཅས་དགོན་གསར་དུ་ཕེབས། དེར་ཉིན་གཅིག་བཞུགས་རིང་
རྩོམ་བསྐུལ་ཞུ་མཁན་མེད་པར་དམ་ཅན་ཆོས་ཀྱི་རྒྱལ་པོའི་འཕྲིན་བཅོལ་རྣམ་་་་་
རྒྱལ་ལྷ་རྔའི་སྒྲ་དབྱངས་ཞེས་པ་ལྗགས་རྩོམ་མཛད་པ་ལ་དགོས་པ་ཁྱད་པར་ཅན་
ཞིག་ཡོད་པ་གོར་མ་ཆག བཅོ་ལྔའི་ཉིན་སླར་ཆིབས་བསྒྱུར་བ་བྱམས་མེའི་དཔོན་
སྡེ་སྤྱི་ནས་ཤིང་བཟའ་རྡོ་རྗེ་འཆང་ཆེན་པོར་དུས་འཁོར་དབང་ཆེན་ཞུས་པ་་་་་་
གསན་བཞེད་ཆེ་སྟབས། དམར་མོའི་ཐང་གི་བཞུགས་སྒར་སྟེང་དུ་བྱོན་པ་དབོན་
ཕྱག་མཛོད་དང་། བླ་གྲྭ་མང་པོས་ཆིབས་བསུ་ཞུས། བླ་མ་རྡོ་རྗེ་འཆང་གིས་སྐུ་
མཚམས་བསྡམས་པ། ཉེར་ལྔའི་ཉིན་གྲོལ་ཏེ་ཡབ་སྲས་མཇལ་འཛོམ་དང་གསུང་
གླེང་ཞིབ་པར་གནང༌། ས་ཆོག་ནས་བཟུང་རྡུལ་ཚོན་གྲུབ་ཀྱི་བར་ཉིན་བཞིན་
གཟིགས་རྟོག་ལ་ཕེབས། བདུན་པའི་ཚེས་གཅིག་ལ་སྟ་གོན་མཛད་དེ། རིམ་གྱིས་
བྱིས་པ་ལྟར་འཇུག་པའི་དབང་བདུན། གོང་མ་གོང་ཆེན། རྡོ་རྗེ་སློབ་དཔོན་
བདག་པོ་ཆེན་པོའི་དབང་བཅས་སྨིན་རྒྱས་སུ་སྩལ་བ་ལེགས་པར་གསན། རྡོ་རྗེ་
སློབ་དཔོན་གྱི་དབང་གི་ཉིན་རྗེ་བླ་མ་འདི་ཉིད་ཁྲུས་སྟེགས་ལ་བཞུགས་སུ་གསོལ་་
བའི་སྟེང་དུ་གདུགས་དང་རྒྱལ་མཚན། འཕན་དང་བ་དན་སོགས་ཚར་དུ་དངར་
བ་དང་། བསྐོར་བར་ཕེབས་ཚེ་རྡོ་རྗེ་འཆང་རང་གི་དབུ་གདུགས་རྗེ་འདིའི་དབུ་
ཐོག་ཏུ་བསྐོར་བར་མཛད་པ་དང༌། མཁས་གྲུབ་རིན་པོ་ཆེའི་དུས་འཁོར་ཊིཀ་
297



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆེན་པོད་བཞི་དང་། རྒྱུན་བསྣམས་རྡོ་དྲིལ་ཕྱག་བདར་དེ་རྗེ་འདི་ཉིད་ལ་སྩལ་
ནས། སྤྱིར་སེམས་འགྲེལ་སྐོར་གསུམ་གྱི་འཆད་ཉན་རྒྱ་ཆེར་མཛད་དགོས་ཚུལ་
དང༌། ཁྱད་པར་འདི་གའི་དབང་ཆེན་ཚར་བཅོ་ལྔ་ཅིས་ཀྱང་གནང་དགོས་ཚུལ་
གྱི་ལྗགས་བཀོད་སྩལ་བ་སོགས་ངེས་གསང་ཆོས་ཀྱི་རྒྱལ་སྲིད་ཕོག་པའི་རྣམ་པ་
ཆེས་གསལ་བ་བྱུང༌། འདི་དུས་མཇལ་བ་ཁྲི་ཕྲག་ཕྱེད་གསུམ་བརྒལ་བ་ཚོགས་
ཀྱང་ཕན་ཚུན་བཤད་གླེང་ཕྲན་བུ་ཡང་མ་བྱུང་ཞིང་། རླུང་ཆེན་དང་ཆར་ཞོད་
སོགས་མེད་པར་གནམ་གཤིས་དྭངས་ཤིང་དྲོ་གྲང་སྙོམས་པས་ཐམས་ཅད་ཉམས་་
སྤྲོ་བ་བྱུང་། བླ་མ་རྡོ་རྗེ་འཆང་ཆེན་པོའི་ཞལ་ནས་ངས་སྔར་དུས་འཁོར་དབང་
ཆེན་ཚར་དྲུག་ཙམ་བཏོན་དུས་འཚུབ་རིགས་ཅུང་ཟད་ཡོང་གིན་འདུག་མོད། ད་
ལམ་ཤིན་ཏུ་འཇམ་པ་ཞིག་བྱུང་བ་རྗེ་འདི་ཉིད་ཀྱི་ཐུགས་རྗེའི་མཐུ་དཔུང་ཁོ་ན་་་་
ཡིན་ཚུལ་ཁྲོམ་བསྒྲགས་སུ་གསུངས། དབང་གི་ཕྱག་ལེན་དང་། གསུང་བཤད་
རྣམས་ཟིན་བྲིས་སུ་དགོད་པར་བཞེད་ཀྱང་འདུ་ལོང་ཆེ་སྟབས་དོ་གལ་ཆེར་་་་་་་
གནང་གིས་ཕལ་ཆེར་མཚན་དུས་ཡི་གེར་ཕབ་སྟེ་ཞལ་གདམས་བདུད་རྩིའི་ཐིགས་
ཕྲེང་ཞེས་པ་འདི་རེས་གྲུབ་པར་མཛད། བླ་མ་རྡོ་རྗེ་འཆང་གི་དྲུང་དུ་དགོངས་པ་
ཞུས་ཏེ། དབལ་རྟམ་ཚང་གི་སེར་སྡེ་ལ་ཀུན་རིག་གི་དབང་དང་། དོན་གཉེར་
ཅན་འགར་སྲོག་གཏད་ཁ་ཤས། རྭ་རྒྱའི་བླ་གྲྭ་འགའ་ཞིག་ལ་ཉེར་མཁོའི་ལྗགས་
ལུང་བཅས་སྩལ། བླ་མ་མཆོག་གི་བཞུགས་སྒར་གྱི་ཉེ་འདབས་སུ་དབུ་གདུགས་
འཕབ་པ་དང༌། རྒྱ་གླིང་སོགས་གཟིམས་བརྡའ་བྱེད་དུ་མི་འཇུག་པ་དང༌། ལང་
ཇུས་སུ་མི་བཞུགས་པ་སོགས་རྡོ་རྗེ་སློབ་དཔོན་བསམ་སྦྱོར་གྱིས་བསྟེན་ཚུལ་བླ་མ་་
ལྔ་བཅུ་བ་ལས་གསུངས་པ་ལྟར་ཕྱག་ལེན་དུ་འདེབས་པར་མཛད། ཚེས་བརྒྱད་
ཀྱི་ཉིན་གདན་སར་བྱོན། དམེ་རྒྱལ་པོ་ཕ་བུ་སྐྱབས་གནས་ཞུ་བར་འོངས་པ་ལ་
ཉིན་ལྟར་བཀའ་བསྒོ་དང་ལྗགས་མཆིལ་འདེབས་པ་སོགས་གནང་བས་ནད་གཞི་་
298



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
རེ་ཡོད་པ་སངས་དྭངས་སུ་གྱུར། རིགས་གྲྭའི་ཡོན་བདག་ཝང་མདའ་ཚན་བཅུ་
གཅིག་གི་མི་སྣ་རྣམས་དང༌། ལཱ་ཁ་ཏཱ་ལའི་ཧུ་ཐོག་ཐུ་སོགས་སེར་སྐྱ་དྲག་རིམ་
མང་པོ་སླེབས་པ་རྣམས་ཀྱིས་རྩེ་ཁོག་ཏུ་དུས་འཁོར་དབང་ཆེན་གནང་དགོས་་་་་་
ཚུལ་གྱི་སྙན་སྒྲོན་ཕུལ་བར་ཞལ་བཞེས་མཛད། མཚན་ཉིད་གྲྭ་ཚང་གི་འཛིན་གྲྭ་
སོ་སོར་རྩོད་རྒྱུགས་ཞིབ་པ་དང༌། རྒྱུད་པའི་འཇིགས་བྱེད་བསྐྱེད་རིམ་པ་རྣམས་
ལས་དཀྱིལ་འཁོར་སོ་སོའི་ཐིག་རྒྱུགས་བཞེས། ཉེར་བདུན་ལ་ཤིང་བཟའ་རྡོ་རྗེ་
འཆང་ཆེན་པོ་འདི་གའི་བླ་བྲང་དུ་ཕེབས་པར་ཡབ་སྲས་མཇལ་འཛོམ་གནང་།
སྔ་སོར་བླ་མ་རྡོ་རྗེ་འཆང་ཆེན་པོས། རྗེ་གསེར་ཁང་བ་ཆེན་པོའི་བཀའ་དྲིན་ལ་
བརྟེན་ནས། རེབ་ཀོང་། ཁྲི་ཀ རྭ་རྒྱ། སྐུ་འབུམ། བྱ་ཁྱུང་སོགས་སུ་མཆོད་པའི་
ལག་ལེན་རྒྱ་ཆེར་དར་ཡང་། འདི་ཕྱོགས་སུ་དེ་འདྲའི་སྲོལ་མེད་སྟབས་རྗེ་ཉིད་
ནས་མཆོད་པའི་སྲོལ་བཟང་གསར་འཛུགས་དགོས་ཚུལ་གྱི་གསུངས་ནན་ཕེབས་་་
པ་རྗེས་སུ་བསྒྲུབ་པའི་ཕྱིར་བརྒྱད་པའི་ཚེས་གཅིག་ནས་བཟུང་ཡབ་སྲས་ལྷན་་་་་་
བཞུགས་ངོས་ཞབས་ཕྱི་རྣམས་དང་བཅས་པས་དྲི་བཟང་གིས་སྦགས་པའི་ཡོན་་་་
ཆབ་སྟོང་ལྷག་ཙམ་བཤམས་ཏེ་བླ་མ་མཆོད་པ་དང་། སྨན་ཆོག་བསྡུས་པའི་
རིགས་ཀྱི་མཆོད་ཆོག་དང་འབྲེལ་བར་འབུལ་བ་གནང་། རྗེས་སོར་ཧ་ཅང་
ཐུགས་བྲེལ་ཆེ་སྐབས་དགའ་ལྡན་ལྷ་བརྒྱ་མ་དང་། གནས་བཅུའི་སྒོ་ནས་ཀྱང་
མཆོད་འབུལ་མཛད། ཚེས་བཞིའི་ཉིན་དཀྱིལ་འཁོར་རྒྱ་མཚོའི་མངའ་བདག་
ཤིང་བཟའ་རྡོ་རྗེ་འཆང་ཚོགས་ཆེན་གྱི་ཁྲིར་ཞབས་པད་བཀོད་པར་སྐུ་གསུང་་་་་
ཐུགས་རྟེན་སོགས་དངོས་འབུལ་དང་བཅས་ཞལ་ངོས་མཎྜལ་བཤད་པ་ཞུས།
ཚོགས་སུ་མང་འགྱེད་གཟབ་ཅིང་ཆོས་གྲྭར་ལམ་རིམ་ཆེན་མོའི་དབུ་ནས་གཟབ་་་་
བཤད་ཐུན་གཅིག་དང་། ཚོགས་གཏམ་དང་བརྩི་བཞག་གནང༌། རྗེ་ཉིད་ནས་བླ་
མ་རྡོ་རྗེ་འཆང་ཆེན་པོར་དུས་འཁོར་བསྡུས་རྒྱུད་སོགས་ཀྱི་ལུང་ཞུས་ཏེ། སྐུ་
299



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བ
གསུང་ཐུགས་རྟེན། དུང་དཀར་གསེར་གཤོག་ཅན་ཆ། དངུལ་བྲེ་ཆེན་བཞི། །
ཆིབས་ཆིབས་རོགས། གོས་ཕྲུག་མཛོ་རྟ་བཅས་ཀྱི་དངོས་འབུལ་རྒྱ་ཆེར་བཏེགས།
སླན་ཆད་གདན་ས་འདིར་ཡང་ཡང་ཕེབས་ཏེ་བཀའ་ཆོས་རྒྱ་ཆེར་སྩོལ་དགོས་་་་་
ཚུལ་གྱི་ཞུ་ཚིག་བསྐྱར་མ་ཕུལ་བར་དགྱེས་པའི་ཞལ་བཞེས་མཛད། རྗེ་བླ་མ་
མཆོག་གི་བཀའ་ནན་བཞིན་ཁོང་དང་དབོན་ཕྱག་མཛོད་བཅས་ལ་འཇིགས་བྱེད་
དམར་པོ་མདའ་འགེངས་ཀྱི་དུག་དབང་སྩལ། ཚེས་དགུའི་ཉིན་རྡོ་རྗེ་འཆང་ཆེན་
པོ་རང་དགོན་དུ་ཆིབས་བསྒྱུར་མཛད་ཁར་ཡབ་སྲས་འབྲལ་མི་ཕོད་པའི་རྣམ་པ་་་
ཆེར་མཛད་ཅིང་བཤུམས་པ་སོགས་གནང་བ་ཕྱིས་འབྱུང་གི་རྟེན་འབྲེལ་ཞིག་ཏུ་་་
མངོན། རྗེ་འདི་ཉིད་ཀྱི་ཞལ་ནས་རང་གིས་བྱུང་ན་དུས་ཐམས་ཅད་དུ་བླ་མའི་སྐུ་
གསུང་ཐུགས་ཀྱིས་སྣང་བ་དང་འབྲལ་བ་མེད་པས་སེམས་མི་བདེ་བ་ཅི་ལ་བྱ་་་་་་
གསུངས། སྐུ་དབོན་འཇིགས་མེད་ངོ་གཡོག་ནས་ཕེབས་སྐྱེལ་ཞུས། ཉིན་དགོན་
གྱི་སོག་ཡུལ་འགྲིམ་མཁན་རྒྱ་ནག་བླ་མར་གྲགས་པ་ཆེ་ཆུང་ལ་ལྗགས་ལུང་ཁ་ཤས་
སྩལ། གཙོས་ཁྲི་སྤྲུལ་རིན་པོ་ཆེ་སྟོད་ཕྱོགས་ནས་ཕྱིར་ཕེབས་པ་བླ་བྲང་དུ་གདན་
དྲངས་ཏེ་ཉིན་འགར་བཞུགས་ཤིང་ཚོམས་ཆེན་དུ་སྤྲོ་སྟོན་ཐོག་སྐུ་གསུང་ཐུགས་་་་
རྟེན། དངུལ་སྲང་བརྒྱ། མཛོ་རྟ་ཁ་ཤས་བཅས་ཀྱི་དངོས་འབུལ་བསྟར། ཉེར་
གཅིག་ལ་རྐྱང་ཚའི་ཆབ་ཚན་དུ་ཕེབས་ཏེ་བདུན་གཅིག་གི་རིང་འཕྲོད་བསྟེན་་་་་་
མཛད། ཆ་གན་ཧུ་ཐོག་ཐུ་རིན་པོ་ཆེ་ཧ་རི་ཤཱ་རི་ཐོར་གོད་ནས་རང་ཡུལ་དགོན་
གསར་དུ་བྱོན་འཕྲལ་རྗེ་ཉིད་གདན་འདྲེན་གྱི་སྙན་བསྐུལ་ཡང་ཡང་ཕུལ་བར་མ་་་
ཟད། འདི་དུས་བྱ་ཕུག་སྤྲུལ་སྐུ་གདན་ཞུའི་སྙན་བསྐུལ་འབུལ་བར་ཆེད་དུ་
མངགས་པར་བརྟེན། དགུ་བའི་ཚེས་དྲུག་ལ་དེ་ཕྱོགས་སུ་བཏེགས། དཔལ་རྒན་
གྱི་མདུན་དུ་བསངས་དང་དཀར་གཏོར་བསྔོ་བ་གནང་། ཡར་འགག་གི་གྲོང་བ་
དང་། དགོན་པའི་ལས་སྣེ་ནང་ཁག་དང་བཅས་པས་ཆིབས་བསུ་རིང་ཐུང་རིམ་
3OO



-
--
--
--
• ཎ
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པར་འབྱོར་ཞིང་། བཅུ་གཅིག་ཉིན་གྲྭ་ཚང་སོ་སོའི་ཁྲི་བ་དང་། ཕྱག་མཛོད་
དབོན་པོ་སོགས་ཀྱིས་ཆིབས་བསུ་དང་། ཐབ་བསུའི་སར་ཧུ་ཐོག་ཐུ་རང་ཉིད་ཀྱི་
ཕེབས་བྱམས་འདྲེན་མི་བཅས་འོངས་བཅུག་པར་བཞུགས་ཏེ་གྲྭ་མང་གིས་སེར་་་་་
སྦྲངས་དང་བཅས་དུས་འཁོར་འདུ་ཁང་ཡང་ཐོག་གི་ཆ་གན་རིན་པོ་ཆེའི་་་་་་་་་
གཟིམས་ཆུང་དུ་བྱོན། རྒྱ་ཧོར་གྱི་ཡུལ་སྲོལ་ལྟར་དཀར་དམར་གྱི་སྤྲོ་སྟོན་རྒྱ་ཆེར་
གཟབ། རྗེ་ཉིད་ནས་ཧུ་ཐོག་ཐུ་རིན་པོ་ཆེར་རྒྱལ་བ་ཚེ་དཔག་མེད་ཀྱི་སྣང་བརྙན་
ཁྲུ་གང་བ་གཅིག་དང༌། དངུལ་སྲང་བརྒྱ། གོས་ཕྲུག གཅན་གཟན་གྱི་པགས་
རིགས། ཚིབས་ཆིབས་རོགས་བཞུགས་གདན་རྒྱབ་ཡོལ་བཅས་ཀྱི་དངོས་འབུལ་
དང་བཅས་སྙུང་གཞིའི་རྣམ་པ་ལྷག་མེད་དུ་དྭངས་ཏེ། ཞབས་པད་ཡུན་རིང་
བརྟན་པ་གལ་ཆེ་ཚུལ་གྱི་ཞུ་འབུལ་གནང་ཞིང་། ཉིན་བཞིན་གང་ཅིའི་གསུང་
གླེང་འཕེལ། སྒོ་མང་མཁན་པོ་ཆོས་དར་བའི་ཡང་སྤྲུལ་བློ་བཟང་ཚུལ་ཁྲིམས་རྒྱ་
མཚོ་དེ་ཀར་བཞུགས་པ་རྗེ་ཉིད་ཀྱི་དྲུང་དུ་མཇལ་འཛོམ་ཐོག་གསུང་གླེང་འཕེལ།
ཆས་པ་སྟག་དགེ་སྐུ་སྐྱེའི་ཞུ་ནན་ལྟར་ཞི་བ་ལམ་ཟབ་འཁྱེར་བདེར་བཀོད་པ་ཞིག་
ལྗགས་རྩོམ་མཛད། བླ་གྲྭ་རྣམས་ཀྱི་ཐུགས་འདུན་བཞིན་བཅུ་བདུན་ནས་བཟུང་
ཚོགས་ཆེན་འདུ་ཁང་དུ་ཆ་གན་ཧུ་ཐོག་ཐུ་རིན་པོ་ཆེ་ཀུན་དགའ་རྒྱལ་མཚན་་་་་
དཔལ་བཟང་པོས་གཙོས་གྲྭ་ཚང་སོ་སོའི་ཁྲི་བ་རྣམས་དང༌། གཞི་བྱེས་ཀྱི་བླ་སྤྲུལ་
དགེ་འདུན་བཅས་སེར་སྐྱའི་ཁྲོམ་ཆེན་པོར་བཀའ་གདམས་ཐིག་ལེ་བཅུ་དྲུག
ཕྱག་རྡོར་འཁོར་ལོ་ཆེན་པོ། ཚེ་དཔག་མེད་ལྷ་དགུ་རྣམས་ཀྱི་དབང་དང་། །
བཀའ་རྩོམ་འགའི་ལུང་བཅས་སྩལ་བའི་མཇུག་ཏུ་སྐྱབས་རྗེ་ཧུ་ཐོག་ཐུ་རིན་པོ་ཆེ་་
ཉིད་སྔོན་རབས་སྐུ་ཕྲེང་དུ་མར་འཕགས་བོད་པཎ་གྲུབ་དུ་མའི་སྐྱེ་བ་བཞེས་ཏེ་་་་
བསྟན་འགྲོའི་བྱ་བ་རྒྱ་ཆེར་མཛད་ཅིང་སྐུ་ཚེ་འདིར་ཡང་ན་ཚོད་ཕྲ་མོའི་དུས་ནས་
དམ་པའི་རང་རྟགས་གསལ་ཐོག་ལེགས་སྨོན་རླབས་པོ་ཆེའི་འབྲས་བུ་དུས་སུ་་་་་
301



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྨིན་པ་ན། སྟབས་ལེགས་ཀྱི་དབང་གིས་ཕ་རོལ་མི་བསྲུན་གཡུལ་ལས་རྣམ་པར་
རྒྱལ་བས་འཇམ་དབྱངས་གོང་མ་ཆེན་པོའི་ལུང་ལས་ཀྱིས་མངོན་པར་མཐོ་ཞིང་།
དབུས་ལྗོངས་སུ་སེར་འབྲས་བཙུན་གསར་གྱི་དམག་གིས་བལ་བོའི་ཁྲོམ་བཅོམ་་་
པའི་ལས་དོན་སོགས་ལ་ཕན་པ་རྒྱ་ཆེན་བསྒྲུབས་པ་དང་། ཁྱད་པར་འཁྲུངས་
ཡུལ་ཆས་པའི་དཔྱིས་ཀྱི་ཕྱོགས་འདིར་སྐྱེ་རྒུའི་བསོད་ནམས་ཀྱི་ཞིང་དུ་ཆོས་སྡེ་་་་་
ཆེན་པོ་འདི་ག་ཕྱག་འདེབས་མཛད་དེ་གྲྭ་ཚང་བཞི་གའི་ས་བོན་ལྟ་བུའི་དབུ་་་་་
ཚུགས་ཟིན་པ་དང་། གྲྭ་ཚང་སོ་སོར་འདུ་ཁང་རྟེན་བཞེངས་མཆོད་རྫས་གཏོང་
ཐེབས་སོགས་གཞན་འགྲན་མེད་པ་འདི་ལྟ་བུ་སྦྱོར་འཇགས་མཛད་པ་སོགས་་་་་
བསྟན་འགྲོ་སྤྱི་སྒེར་ལ་དེ་ལས་བཀའ་དྲིན་ཆེ་བ་མེད་སྟབས། སེར་སྐྱ་ཐམས་ཅད་
ནས་གདན་ས་འདི་གའི་བྱ་བཞག་གང་ཡོད་ཁུར་དུ་མ་སོང་རྒྱུན་དུ་བསམ་ནས། །
བསམ་པ་གྲུ་ནང་མའི་དཔེ་ལྟར་འདུན་པ་ཆིག་དྲིལ་གྱིས་འབད་པ་དང༌། འདུས་
ཚོགས་རྣམས་ཀྱང་ཁས་བླངས་པའི་བསླབ་ཁྲིམས་དག་པ་གཞིར་བྱས་ཏེ་རང་རང་
ལ་ཁུར་དུ་བབས་པའི་འཆད་ཉན་དང་ཆོ་གའི་ངག་འདོན་སོགས་ཅི་ནུས་སུ་སྒྲུབ་
པ་དང༌། བླ་མ་རིན་པོ་ཆེ་ནས་ཕལ་བའི་སྣང་ངོ་དང་བསྟུན་པའི་བགྲེས་རྒུད་
དང་བསྙུན་གཞིའི་རྣམ་པ་གཏན་མི་མཛད་པར་བསྟན་འགྲོའི་དཔལ་དུ་ཞབས་་་་་
པད་ཡུན་བརྟན་གྱི་ཐུགས་འདུན་མི་ལྷོད་པ་གལ་ཆེ་ཚུལ་གྱི་གསུང་ནན་སྩལ།
ནང་ཆེན་ནས་སྐུ་གསུང་ཐུགས་རྟེན། དབུ་ནབས་པཎ་ཞྭ་སྣེ་རིང་། ཟ་འོག་གི་སྐུ་
འགག ཕྲུག་གཟན་སྤུས་ལེགས། རྩེ་ཐེར་གྱི་མཐིང་ཤམས། ཟ་འོག་གི་འཁན་སྦྱར།
ཞབས་ཕྱགས། བཞུགས་གདིང་སོགས་ན་བཟའ་ཆ་ཚང་། ཡུ་རིང་དངུལ་སྟེགས་
དང་བཅས་པ། བཞེས་དཀར་ལྗང་ཁུ་འབྲུག་རིས་མཆེ་དངུལ་གྱི་པད་སྟེགས་ཁ་
ཁེབས་དང་བཅས་པ། དངུལ་གྱི་སྤྱི་བླུགས། དངུལ་གྱི་འཐོར་འབྲུའི་སྣོད་
བརྩེགས་མ། དངུལ་གྱི་བཟེད་ཞལ། དངུལ་ཏེམ། དངུལ་གྱི་ཐུག་སྣོད་སྐྱོགས་དང་
302



-
-
-
-
-
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅས་པ། གོས་ཆེན་ཡུག ཕྲུག་གསུམ། གཟིག་ལྤགས། སྲམ་ལྤགས། བུ་ལ་གན་
གཉིས། ཁེ་བུ་སུ་སེར་པོའི་བཞུགས་གདན་རྒྱབ་ཡོལ་ཆ་མཚུངས་སོགས་ཀྱི་དངོས་
འབུལ་དང་བཅས་ཚོགས་ཆེན་ཁྲི་བ་རབ་བརྟན་རྒྱ་མཚོ་ཚང་ནས་བརྟན་བཞུགས་
ཀྱི་བཤད་པ་གང་རྒྱས་ཞུས། ཉི་ཤུའི་ཉིན་ཆ་གན་བླ་མ་རིན་པོ་ཆེ་ནས་ལྷ་དར་
དཀར་པོ་ཆེ་ལེགས་ཤིག་ཕུལ་ཏེ། སྐྱབས་རྗེ་མཆོག་ནས་སྟག་ཚང་ལྷ་མོའི་གནས་
མདུན་གྱི་གདན་སར་དུས་འཁོར་གྲྭ་ཚང་གསར་འདེབས་གནང་རྒྱུའི་འདུ་ཁང་་་་
དང་རྟེན་བཞེངས་མཆོད་རྫས་སོགས་ཀྱི་སྦྱིན་བདག་བྱེད་རྒྱུའི་འདུན་པ་སྔར་ནས་
ཡོད་པ་བཞིན། ད་ལམ་ཁས་ལེན་བགྱིས་པ་ཡིན་པས་ཕྱག་ཕྱི་ཚུལ་བཞིན་སྒྲུབ་
ནུས་པའི་སྐྱབས་འཇུག་དང་། ད་རེས་དབུས་གཙང་སོགས་སུ་སོང་ནས་འགྱངས་
མིན་སྐུ་དྲུང་དུ་སླེབ་ཡོང་ཚུལ་སོགས་གསུང་གླེང་མང་པོ་གནང༌། སྔོན་གཞུང་ས་
མཆོག་ནས་བདག་རྐྱེན་དུ་སྩལ་བའི་ཆིབས་སྒ་སྤུས་ལེགས་ཚག་མ་གསེར་ཚོས་་་་་་
ཅན་རིན་ཐང་ཤིན་ཏུ་ཆེ་བ་དང་། དབང་ཆོས་གསར་བ་ལྔ་བཅུ་བཅས་ཕུལ།
སྔོན་འཕན་ཆུའི་རྟེན་རྒན་དུ་གྲགས་པའི་ཚངས་པའི་སྐུ་ཁོག་པ་ཞིག་གིས། ཐ་ལ་
འཇམ་དཔལ་རྡོ་རྗེ་ལ་ཁྱེད་ཀྱིས་སྟག་ཚང་ལྷ་མོའི་གནས་མདུན་དུ་རི་ཁྲོད་ཅིག་་་་
བཏབ་ན་རྗེས་སོར་དེས་གཞི་བྱས་ཏེ་རྒྱལ་མཚན་གསུམ་འཛུགས་ཤིང་དུང་སྐད་་་
གསུམ་སྒྲོགས་པར་འགྱུར་ཞེས་གྲྭ་ཚང་ཆེན་པོ་གསུམ་འབྱུང་བའི་ལུང་བསྟན་དུས་
བབས་ལྟ་བུས་རྒྱུད་མཚན་ཉིད་གཉིས་སྔར་ནས་ཚུགས་ཀྱང་དུས་འཁོར་གྲྭ་ཚང་
འཛུགས་པའི་རྟེན་འབྲེལ་འདི་དུས་འགྲིགས་པ་བྱུང་། ཧུ་ཐོག་ཐུ་རིན་པོ་ཆེ་ཨ་
མདོར་ཕེབས་ཐང་སྔ་མའི་དུས་ཇོ་སྐུ་ཆེ་ལེགས་མཆོག་ཟུང་བཅས་དང་། དུང་
དཀར་གཡས་འཁྱིལ་གསེར་གཤོག་ཅན་སོགས་ཁྱད་ནོར་དུ་མ་ཕུལ་ཏེ་སྐྱབས་་་་་་
འཇུག་ཞུ་བ་གནང་འདུག གྲྭ་ཚང་སོ་སོའི་འདུ་ཁང་རྣམས་སུ་ཤིས་བརྗོད་ཀྱི་མེ་
ཏོག་འཐོར། རབ་བརྟན་རྒྱ་མཚོ་ཚང༌། རྒྱལ་ལུང་བ་ཚང༌། བྱ་ཕུག་ཚང༌། སྣང་
3(03



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞུགས་ཚང་སོགས་ནང་ཁག་རྣམས་དང༌། གྲྭ་རྐྱང་མང་པོས་གདན་དྲངས་པའི་
རེ་འདུན་བསྐངས། མར་འགག་གི་སྡེ་སོ་སོའི་གཞུང་དང་། སྦྱིན་བདག་ཁ་ཤས་
ཀྱི་ཁྱིམ་དུ་ཕེབས་བཞུད་གནང༌། དུས་འཁོར་གྲྭ་ཚང་བ་རྣམས་ཀྱིས་ས་གར་
མཆོད་གར་སོགས་སྤྱན་འབེབས་ཞུས་པ་ལ་གཟིགས་རྟོག་དང་། དུས་འཁོར་
བདག་བསྐྱེད་ཀྱི་རྒྱུགས་ཕུལ་བ་བཞེས། ཚོགས་ཆེན་དང་གྲྭ་ཚང་སོ་སོར་མང་
འགྱེད་གཟབ། ཉེར་བདུན་ཉིན་ཧུ་ཐོག་ཐུ་རིན་པོ་ཆེ་དང་ཁོང་རྣམ་གཉིས་ཀྱི་
གུང་ཚིགས་ལྷན་རྒྱས་སུ་གནང་ཞིང་གསུང་གླེང་མང་དུ་མཛད། ཚོགས་སུ་རྗེས་
གནང་ཁ་ཤས་དགོས་ཚུལ་གསུངས་པ་ཉེར་བརྒྱད་ཀྱི་སྔ་དྲོ་གནང་ནས་ཆིབས་་་་་
བསྒྱུར་མཛད་རྩིས་ཀྱིས་སྒར་ཆེན་བཏེགས། རྗེ་ཉིད་ལྗགས་ཐུན་གྲོལ་ཚེ་ཧུ་ཐོག་
ཐུ་རིན་པོ་ཆེ་སྔ་དགུང་ནས་སྐུ་གཟུགས་ལྟེམ་པའི་ཚུལ་གྱིས་སྐུ་མདུན་དུ་ཕེབས་མ་
ནུས་སྟབས། རྗེ་ཉིད་ཁོང་གི་དྲུང་དུ་བྱོན་ཏེ། སེང་གདོང་གཙོ་འཁོར་གསུམ་པའི་
རྗེས་གནང་དང༌། སྐུ་ལྔའི་སྲོག་གཏད་སྩལ་ཅིང་བཀའ་བསྒོ་གནང་། ཧུ་ཐོག་ཐུ་
ཆེན་པོས་ཙབ་ཡའི་བཞེས་ཕོར་རྩེར་སོན་ཞིག་ཡོད་པ་ཕུལ་བར་ཉིད་ནས་ཐུགས་་་
དོགས་ཅུང་ཟད་མཛད། ཆིབས་བསྒྱུར་བཤོལ་ཏེ། རྟ་མགྲིན་གྱི་གཏོར་བཟློག་
དང༌། འཇིགས་བྱེད་དཔའ་བོ་གཅིག་པའི་སྒོས་ལྷོ་སྒོ་གསུངས། སྐུ་གླུད་མི་ཚད་
ཙམ་ལ་སོག་ཆས་ཀྱི་ན་བཟའ་ཆ་ཚང་དང་གོས་ཕྲུག་འགའ། ཡོ་བྱད་དང་འབྲུ་སྣ་
མང་པོ། རྟ་སྒ་ཆས་ཚང་བ་བཅས་རྫོངས་པར་མཛད། བླ་མ་རིན་པོ་ཆེར་ཟུག་
ཇུས་གདུངས་པའི་ཉམས་ཡོད་པ་དེ་མ་ཐག་ལྷོད་ནས་བདེ་རུ་སོང་། གནམ་གང་
གི་སྔ་དྲོ་ཞིང་ཁམས་གཞན་དུ་དགོངས་པ་གཏད་པར་ཀུན་རིག་གི་སྒོ་ནས་ཆོག་་་་
ཁྲུས་གནང་ཞིང་། དྲུང་འཁོད་ཕྱག་ཕྱི་ཆེ་ཕྲ་དང་། སོག་ཡུལ་གྱི་སྦྱིན་བདག་
རྣམས་ལ་འདུས་བྱས་ཀྱི་མཐའ་བཞི་སུས་ཀྱང་བཅོས་པར་དཀའ་བས་མྱ་ངན་མི་་་
རུང་ཚུལ་གྱི་ཞལ་གདམས་སྩལ། བཅུ་བའི་ཚེས་གཅིག་ལ་རྡོ་རྗེ་འཇིགས་བྱེད་
304



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆེན་པོའི་བདག་འཇུག་བཞེས་ཤིང་མཆོག་ཁྲུས་གནང༌། ཧུ་ཐོག་ཐུའི་དབོན་པོ་
གཉེར་བ་སོགས་དང་། ཧོར་ཡུལ་གྱི་སྦྱིན་བདག་རྣམས་དང༌། དགོན་པའི་བླ་མ་
ལས་སྣེ། ཡར་འགག་མར་འགག་གི་ཙོང་ཀུས་རྒན་པོ་དང་བཅས་པས་སྐུ་གདུང་
གི་དོན་སྐོར་དང་། ཡང་སྲིད་འཁྲུལ་མེད་ངོས་འཛིན་གྱི་དོན། ནང་ཆེན་དང༌
དགོན་པའི་བྱ་བ་ལས་དོན་ཆེ་ཕྲ་ཐམས་ཅད་ཀྱི་ཕུགས་གཏད་ས་སྐྱབས་རྗེ་ཉིད་མ་
གཏོགས་མེད་པས། དེ་དག་ལ་བཀོད་ཁྱབ་གང་དགོས་གནང་བ་དང་། མཆོག་
སྤྲུལ་གདན་སར་མ་བཀོད་བར་དུ་དགོན་འདིར་མ་མཐའ་ལོ་རེར་ལན་རེ་ཅིས་་་་་
ཀྱང་ཕེབས་ཏེ་གཟིགས་བསྐྱངས་དགོས་ཚུལ་ནན་གྱིས་ཞུས་པར། ལྗགས་བཀོད་
རྣམས་རིམ་གྱིས་སྩལ། སོག་པོའི་སྦྱིན་བདག་རྣམས་ཀྱིས་བླ་མའི་ཞལ་བཞེས་
བཞིན་དུས་འཁོར་གྲྭ་ཚང་གསར་འཛུགས་ཀྱི་ཆ་རྐྱེན་མཐའ་དག་སྒྲུབ་ངེས་ཡིན་་་
ཚུལ་གྱི་ཁས་ལེན་ཞུས། ལྗགས་བཀོད་ལྟར་སྐུ་གདུང་ལ་གནས་ཡིག་གདགས་པ་
སོགས་གདུང་ཆས་ཕུལ། མཆོག་སྤྲུལ་མྱུར་འབྱོན་གྱི་སྨོན་ཚིག་ལྗགས་རྩོམ་མཛད།
ཞུགས་འབུལ་གྱི་གནས་སུ་རྒྱུད་ཆགས་གསུམ་པ་དང༌། དཀར་གཏོར་བསྔོ་བ་
གནང༌། དངུལ་རྡོ་ཚད་དང་གོས་ཕྲུག་སོགས་ཀྱི་གདུང་འབུལ་སྩལ། ཡར་འགག་
གི་སྡེ་བ་སོ་སོ་དང་རྒྱ་ཏེའུ་དགོན་དུ་ཕེབས་བཞུད་གནང་། གཞུང་བརྒྱའི་མངའ་
བདག་བདེ་ཐང་མཁན་སྤྲུལ་རིན་པོ་ཆེར་གུང་ཐང་འཇམ་པའི་དབྱངས་ཀྱིས་་་་་
མཛད་པའི་དྲང་ངེས་དཀའ་འགྲེལ་དང་མཆན་འགྲེལ་རྩོམ་འཕྲོའི་མཇུག་ཆ་ཚང་་
རྩོམ་དགོས་ཚུལ་གྱི་གསུང་ཤོག་ཕུལ་བར། དེ་འདྲའི་བློ་ནུས་མེད་ཚུལ་གྱི་ཞུ་ཡིག་
ཕུལ་འདུག ཚེས་བཅུའི་ཉིན་རྡོ་རྗེ་འཇིགས་བྱེད་ཆེན་པོའི་བདག་བསྐྱེད་དང་།
གདུང་ཆོག་རིན་ཆེན་སྒྲོན་མེའི་སྟེང་ནས་རིན་པོ་ཆེའི་གདུང་རྟེན་ཞུགས་འབུལ་་་
མཛད། བདེ་ཐང་མཁན་སྤྲུལ་རིན་པོ་ཆེ་དེར་ཕེབས་པ་མདུན་དུ་མཇལ་འཛོམ་
ཐོག་གཞུང་ལུགས་དུ་མའི་དཀའ་གནས་ལས་བརྩམས་པའི་གསུང་འཕྲོས་མང་པོ་་
305



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཕེལ་ཞིང༌། སྔར་གྱི་རྩོམ་པ་དེ་ངེས་པར་མི་ནུས་ཚུལ་གྱིས་དགོངས་ཁྲོལ་ཞུས་པ་
རང་གཞན་གྱི་བློ་ཚོད་ཇི་བཞིན་གཟིགས་པའི་གསུང་དུ་འཁུམས། གདུང་རུས་
བུམ་པར་བཞུགས་པ་ལ་མི་འཁྲུགས་པའི་སྒོ་ནས་རུས་ཆོག་གནང་། ཉིན་སྔ་ཕྱིར་
འཇའ་སྤྲིན་ཁ་དོག་སྣ་ཚོགས་པ་མཆོད་རྫས་ཀྱི་དབྱིབས་ཅན་ཚར་དུ་དངར་བ་་་་་
བྱུང༌། དངོས་འབུལ་དུ་སོག་ཆས་ཀྱི་ན་བཟའ་ཆ་ཚང་། རས་གུར་སེར་པོ། །
ཕེབས་བྱམས་ཁྱད་མཚར་ཆ་ལག་ཚང་མ་བཅས་དཔང་མཐོ་བ་བསྟབས། ཕྱག་ཕྱི་
ཆེ་ཕྲ་ཐམས་ཅད་དང༌། ཧོར་ཡུལ་གྱི་སྦྱིན་བདག་རྣམས་ལ་སྐབས་དང་བསྟུན་
པའི་བསླབ་སྟོན་དང༌། ཐུགས་བརྟག་བྱིན་རྟེན་སོགས་ཀྱི་གནང་ཆ་གཟབ། བཅོ་
ལྔའི་ཉིན་སླར་བཏེགས་པ་ཉེར་གཅིག་ལ་གདན་སར་བབས། རྔ་བའི་དགོན་
གསར་གྱི་ཁྲི་བ་བློ་གསལ་ཚང་ལ་བསྙུན་གཞི་ཡོད་སྟབས་འདི་གར་ཕེབས་པ་ལ་་་་
བཀའ་བསྒོ་དང་ལྗགས་མཆིལ་འདེབས་པ་གནང་ཞིང༌། བསྙེན་མཚམས་གནད་
སྨིན་དགོས་ཚུལ་གྱི་ཞལ་བཀོད་སྩལ་པ་ལྟར་བྱས་པས་བསྙུན་ལས་གྲོལ། དམེ་
རྒྱལ་པོ་ལྕགས་ཐར་འབུམ་ནད་ལྕི་བ་ཞིག་གིས་ཐེབས་པ་རྗེ་འདིའི་འཕྲིན་ལས་
ཕྱོགས་མཐར་སྤེལ་བའི་སྙིང་སྟོབས་དང་ལྡན་པའི་སྦྱིན་བདག་གི་གཙོ་བོ་ཡིན་་་་་་
གཤིས། རྗེ་ཉིད་ནས་སྨན་དཔྱད་རིམ་གྲོ་ཅི་ཙམ་མཛད་ཀྱང་ཕན་སྐྱེད་མེད་པར་
དུས་ཀྱི་ཆོས་ཉིད་དུ་གྱུར་པར་ཀུན་རིག་དང་སྨན་བླ་སོགས་རྒྱུད་སྡེ་དུ་མའི་སྒོས་་་
སློབ་དབང་སྦྱངས་ཆོག་འཕོ་བ་བཅས་གནང་སྟེ་སྐྱེ་གནས་དམན་པ་ལས་གྲོལ་་་་་་
བའི་བཀའ་དྲིན་བསྐྱངས། སྔ་མོ་དབྱར་དུས་བླ་གྲྭ་ཁ་ཤས་ལ་ལོ་གྱོན་རིལ་བུ་
གསར་སྒྲུབ་བྱེད་བཅུག་ཅིང་། རིགས་གྲྭའི་དུས་ཚོགས་ཆེན་ནས་ཀྱང་བསྒྲུབས་པ་
དང། རྗེ་ཉིད་ནས་ཆུ་སྒྲུབ་དང༌། རིལ་སྒྲུབ་མཛད་པའི་རྒྱུན་བཅས་འདི་སྐབས་
ཚོགས་སུ་བརྒྱུད་ཅིང་ཕྱོགས་ཡས་མས་ཀྱི་སེར་སྐྱ་ཀུན་ལ་འགྲེམས་པར་མཛད་་་་་
པའི་དགོས་པ་གང་ཡིན་དེ་དུས་མ་ཤེས་ཀྱང༌། འགྱངས་མིན་ཆམ་རིམས་ངན་པ་
306



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཞིག་གིས་ཕྱོགས་ཐམས་ཅད་ཁྱབ་པ་བྱུང་བའི་ཚེ་བུམ་ཆུ་དང་རིལ་བུ་ཁར་སོང་་་་
ཚད་ཉེས་སྐྱོན་དུ་མ་གྱུར་པས་དད་ལྡན་རྣམས་ཀྱིས་སྔར་ལོ་གྱོན་མ་སྒྲུབ་པ་དགོས་
དབང་འདི་ག་གཟིགས་པས་ཡིན་འདུག་སྟབས། རང་རེ་རྗེ་འདི་ལྟ་བུའི་སྐྱབས་
གནས་ལ་བརྟེན་རྒྱུ་བྱུང་བ་སྐལ་བ་བཟང་ཞེས་མགྲིན་གཅིག་ཏུ་གླེང་བ་བྱུང༌། ལྷ་
སྡེའི་བྱ་རི་དང་། ཚོ་བ་སྨད་མ། རྐ་ཆུ་ཁ་བ་རྣམས་ནས་སྦྱིན་བདག་འགས་གདན་
དྲངས་པར་ཕེབས་ཏེ། དད་ལྡན་རྣམས་ཀྱི་རེ་འབྲས་དོན་ལྡན་དུ་མཛད། ཚ་ཁོ་
ཕྱོགས་སུ་ས་འགུལ་ཆེན་པོ་བྱུང་སྟེ་གྲོང་སྡེ་མང་པོ་ཞིག་སོང་བའི་གནས་ཚུལ་ཞུ་་་
མཁན་སླེབ་པ་ལ་བ ཟློག་པ་བླ་མ་མཆོག་གསུམ་མ་གསར་རྩོམ་གནང་སྟེ་བསྐུར། །
གཙང་ལཱ་ཁ་ཚང་དང༌། དགའ་ལྡན་འཕའ་ར་སྤྲུལ་བའི་སྐུ་རྣམ་གཉིས་མཇལ་དུ་
ཕེབས་པར་དམ་པའི་ཆོས་ཀྱི་གསུང་གླེང་འཕེལ། རྒྱལ་ཟླའི་ཚེས་ལྔའི་ཉིན་གདན་
སར་ཕེབས་ཏེ། ཚེས་དྲུག་ནས་རི་ཁྲོད་དུ་སྐུ་མཚམས་དམ་པོར་བཞུགས། དབྱར་
ཐོག་ཤིང་བཟའ་རྡོ་རྗེ་འཆང་ཆེན་པོས་ལོ་འདིར་དུས་འཁོར་གྱི་ལྗགས་བསྙེན་་་་་
གནང་དགོས་ཚུལ་གྱི་བཀོད་ཁྱབ་སྩལ་བ་དང༌། རྗེས་སོར་བསྙེན་ཡིག་དང་སྦྱིན་
སྲེག་གི་དཔེ་ཡང་བསྐུར་གནང་མཛད་པ་བཞིན། བླ་མའི་བཀའ་ལུང་བསྒྲུབ་ཕྱིར་
གློ་བུར་དུ་དཔལ་དུས་ཀྱི་འཁོར་ལོའི་ལྗགས་བསྙེན་གནང་། བཅད་རྒྱར་བཞུགས་
འཕྲལ་འཚུབ་རིགས་ལྟ་བུས་སྐུ་ཁམས་མི་བདེ་བ་ཁ་ཤས་བྱུང་ཡང་མཚམས་ཀྱི་་་་
དཀྱིལ་ཙམ་ནས་ལྷག་མེད་དུ་ཞི་སྟེ་སྐུ་ཁམས་ཤིན་ཏུ་དྭངས་པར་གྱུར། ནུབ་
གཅིག་རྡོ་རྗེ་འཆང་ཆེན་པོས་ཕྱག་མཛོད་གྱིས་གའུ་ཞིག་གི་ནང་ནས་འཕེལ་་་་་་
གདུང་ཞིག་བླངས་ཏེ་ཕུལ་བ་དང་མཉམ་དུ་སྐུ་མདུན་པ་གསུམ་གྱིས་དུང་དཀར་
གསུམ་ལྷན་ཅིག་བུས་པའི་སྒྲ་དབྱངས་སྙན་པོས་ཕྱོགས་ཀུན་ཁྱབ་པ་དང་། པཎ་
ཞྭ་སྣེ་རིང་གསར་བ་ཞིག་མནབས་པ་དང༌། གྲི་རང་ག་བ་ལས་ཆེ་བའི་རལ་གྲི་
ཤིན་ཏུ་རྣོ་ཞིང་འོད་འབར་བ་ཞིག་ཕྱག་ཏུ་བསྣམས་ཏེ་ཆིབས་གོང་དུ་ཕེབས་པ་་་་
307



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོགས་མཚན་རྨིས་ངོ་མཚར་ཅན་མང་པོ་རིམ་བཞིན་བྱུང་། ཟུང་འཕན་མཁར་
ནས། གྱིས་ཟི་བེན་ལེགས་པ་གཅིག་དང༌། བཀུར་གཟོས་ཀྱི་ཡི་གེ་རྟེན་བཅས་
བསྐུར་བ་སླེབ།
མེ་སྤྲེལ་ལོའི( སྤྱི་ལོ༡༨༩༦) ཚེས་གཏོར་མཚམས་ཁོང་ནས་གསུངས་ཤིང་་་་
ལོ་གསར་གྱི་དགྱེས་སྟོན་ཀྱང་མཛད། ཚེས་བཅུ་གཉིས་ཀྱི་ཉིན་སྐུ་མཚམས་གྲོལ་
ཏེ་བླ་བྲང་ཆེན་མོའི་གཟིམས་ཆུང་དུ་ཕེབས། དམེ་རྒྱལ་སྲས་མགོན་པོ་བསོད་
ནམས་ངོ་གཡོག་ཆེད་གཉེར་གྱིས་འོངས་པ་འདི་ཉིན་སྐུ་མདུན་དུ་མཇལ་ཏེ་་་་་་་
དངུལ་སྲང་བརྒྱ་དང་། རྡོ་ཚད་བཅུ་གཅིག་རི་བའི་བཅའ་ལག་དང་དངོས་རྫས་
སྣ་ཚོགས་པའི་འབུལ་ཆེན་བཏེགས། རྒུམ་པའི་དགོན་གསར་གྱི་དུས་འཁོར་
བྱིངས་འདྲེན་སོགས་གྲྭ་བ་བཅུས་ས་ཆོག་དང་། ཐིག་རྡུལ་ཚོན་བཅས་གྲུབ་པར་
བྱས་ཟིན་སྟབས། བཅུ་གསུམ་གྱི་ཉིན་ཁ་སྐོང་གི་སྦྱིན་སྲེག་དམ་པའི་ཕྱག་བཞེས་
བཞིན་མཛད། བྱ་ཕུག་སྔགས་རམས་པ་ཚང་ཧོར་ཡུལ་ནས་སླར་ཕེབས་པ་སྐུ་
དྲུང་དུ་མཇལ་ཏེ་ཚེ་དཔག་མེད་དང་། ཐུབ་དབང་གི་སྐུ་བརྙན་ཁྲུ་གང་བ་དང་།
འདུ་ཁང་ཡང་ཐོག་ཏུ་འཛུགས་རྒྱུའི་རྒྱལ་མཚན་ཚེ་ལེགས་ཆ། ན་བཟའི་སྐོར་
དང་། དངུལ་ལས་གྲུབ་པའི་མཆོད་ཆ་དང་ཉེར་སྤྱད། དཀར་ཡོལ་དང༌། ཤེལ་གྱི་
སྣོད་སྤྱད་ཁྱད་མཚར་དུ་མ་བཅས་བསྟར། སོག་ཡུལ་གྱི་མི་དྲག་ཆེ་བ་འགའ་ཡང་
མཇལ། བཅོ་ལྔའི་ཉིན་སྨོན་ལམ་སྦྱིན་བདག་གིས་ཚོགས་དབུར་གདན་དྲངས་
ཤིང་། ཕྱི་དྲོ་སྨོན་ལམ་གྱི་མགོན་དུའང་བྱོན། བཅུ་དྲུག་གི་མཚན་མོ་ཟླ་འཛིན་
བྱུང་བ་དང་བསྟུན་དཔལ་དུས་ཀྱི་འཁོར་ལོའི་བསྒོམ་བཟླས་མཛད། དུས་འཁོར་
གྱི་ཞལ་ཐང་གསར་བཞེངས་གྲུབ་པ་ལ་རབ་གནས་གནང་། དོན་གཉེར་ཅན་
འགར་ཕྱག་རྡོར་འབྱུང་འདུལ་གྱི་རྗེས་གནང་དང༌། སྐུ་ལྔའི་སྲོག་གཏད། རི་ཁྲོད་
པ་ཞིག་ལ་མཁའ་སྤྱོད་ལུས་དཀྱིལ་གྱི་བྱིན་རླབས་བཅས་སྩལ། དམེ་རྒྱལ་བློན་
308



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྣམས་ལ་བབས་བསྟུན་གྱི་གནང་ཆ་སྩལ་ཅིང་། ཉེར་བཞིའི་ཉིན་མཆོད་མཇལ་
མཛད་དེ་ཉེར་ལྔ་ལ་ཐེ་བོ་ཕྱོགས་སུ་གདན་དྲངས་པ་བཞིན་ཆིབས་བསྒྱུར་གནང་
སྟེ། ཕྱག་ཕྱིའི་བླ་གྲྭ་རྣམས་ལ་རིམ་གྲོ་དམིགས་བསལ་ཅན་འགའ་ཞིག་གསུང་
རྒྱུའི་བཀོད་ཁྱབ་སྩལ། གཟའ་རུའི་ཨ་ནུ་ཐང་བ་ནས་བཟུང་རྒུར་སྟོད་ཀྱི་སྡེ་བ་སོ་
སོ་དང་། མི་ཁྱིམ་འགར་ཕེབས་བཞུད་གནང་། དགོན་ཕན་ཚུན་དང༌། གཟའ་
རུའི་ཤོག་པས་ཆིབས་བསུ་དང་བཅས་བཀྲ་ཤིས་ཐང་དུ་སྒར་ཆེན་བཏབ་པའི་་་་་་
སར་ཞག་ཤས་བཞུགས། བྱ་རྒོད་སོགས་ལ་བསངས་དང་དཀར་གཏོར་བསྔོ་བ་
གནང༌། སེར་སྦྲེངས་དང་བཅས་གཟའ་རུའི་དགོན་པར་ཁྲི་བའི་ནང་ཆེན་དུ་
ཕེབས་ཏེ་ཚེ་དབང་དང་རིམ་གྲོ་འགའ་ཞིག་གནང་། འདུ་ཁང་ཡང་ཐོག་གི་
གཟིམས་ཆུང་དུ་བཞུགས་ཞག་མཛད་དེ་ཕྱི་ཉིན་དགོན་པ་སྤྱིའི་རིམ་གྲོར་དྲུག་ཅུ་་
བ་གསུངས་ཤིང་གྲྭ་ཤག་འགར་ཕེབས། ལོ་དགེ་དགོན་པས་སེར་སྦྲེངས་དང་
བཅས་གདན་དྲངས་པར་ཕེབས་ཏེ། སེར་སྐྱ་མང་པོར་ཚེ་དབང་དང་རིམ་གྲོ་
འགའ་ཞིག་འདུན་པ་དང་སྦྱར། ། སླར་བཞུགས་སྒར་དུ་ཕེབས་ཏེ་དགོན་ཁག་
གཉིས་ཀྱི་གྲུ་མང་དང་། ཤོག་པའི་དད་ལྡན་བཅས་ལ་ཀུན་རིག་རྩ་བའི་དབང་
དང་། གདུགས་དཀར་ལྷ་བཅུ་བདུན་མའི་དབང་བཅས་སྩལ་བར། སྤྱི་སྒེར་ནས་
སྐུ་གསུང་ཐུགས་རྟེན། དངུལ་སྲང་ལྔ་བཅུ། གོས་ཕྲུག ཁི་ལིང་། ཇ་མར་ནས་
སོགས་ཀྱིས་དངོས་འབུལ་བསྟར་ཞིང་། གཟའ་རུའི་ཁྲི་བས་བརྟན་བཞུགས་ཀྱི་
བཤད་པ་ཞུས་གཟའ་རུའི་དགོན་དུ་ལྷ་འདྲེའི་བཀའ་ཤོག་ཅིག་གནང་། བར་
མའི་ཤོག་པ་ནས་སྡེ་བ་སྤྱི་དང་མི་ཁྱིམ་མང་པོར་ཕེབས། གཟའ་རུའི་དགོན་དུ་
ཀུན་རིག་བདག་འཇུག་གི་སྤྱི་རྫས་སྦྱོར་འཇགས་དང་། དགོན་གཉིས་ཀར་འགྱེད་
ཐེབས་སྩལ། ཚོང་རུའི་དགོན་གྲོང་ནས་ཆིབས་བསུ་དང་བཅས་ཚོང་རུའི་ཁྲི་བའི་
ནང་དུ་སེར་སྐྱ་མང་པོར་ཚེ་དབང་སྩལ་ཅིང་གྲྭ་མང་གིས་སེར་སྦྲེངས་དང་བཅས་་
309



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འདུ་ཁང་དུ་རིམ་གྲོ་འགའ་ཞིག་གསུངས། ཐུགས་རྗེ་ཆེན་པོའི་ལྷ་ཁང་དུ་མཆོད་
མཇལ་གནང་ཞིང་ཞིག་གསོས་ཀྱི་ཐེབས་སྩལ། ཞག་ཤས་རིང་བཞུགས་སྒར་
བཏབ་སྟེ་སེར་སྐྱ་དམངས་ལ་གདུགས་དཀར་གྱི་དབང་དང་ཚེ་དབང་སྩལ། སྦྱིན་
སྲེག་དང་དྲུག་ཅུ་བ་སོགས་རིམ་གྲོ་བསྒྲུབས་ཤིང་ལྡོང་དུ་རྒྱལ་མཚན་གྱི་ལ་བཙས་་
བསྟོད། གཉིས་པའི་བཅུ་གཅིག་ཉིན་ཡི་དམ་ཆོས་སྲུང་ལ་གཏོར་མ་འབུལ་བ་
དང་འཕྲིན་བཅོལ་གནང་སྟེ་རྡོ་རྗེ་འཇིགས་བྱེད་ཆེན་པོའི་བསྙེན་སྒྲུབ་དང༌།
བཅུ་ཆའི་སྦྱིན་སྲེག་སོགས་ཀྱི་ལག་ལེན་གསལ་བར་བཀོད་པ་དངོས་གྲུབ་ནོར་་་་་་
བུའི་བང་མཛོད་ཅེས་བྱ་བ་ལྗགས་རྩོམ་གྱི་དབུ་ཚུགས། དེ་དུས་མཇལ་མི་ཞིག་
གིས་ཤིང་ཏོག་གསུམ་དང་། སེ་འབྲུ་བཞི། སྦྲང་རྩི་བཅས་ཕུལ་བར་སྐུ་གསུམ་
དང་འཕྲིན་ལས་བཞི་སོགས་འགྲུབ་པའི་རྟེན་འབྲེལ་འགྲིགས་པ་ཡིན་ཞེས་དགྱེས་་
ཉམས་ལྟ་བུ་མཛད། ཁོག་པོའི་སྡེ་བ་རྣམས་དང་བར་མའི་དགོན་དུ་ཆོས་སྦྱིན་
སྩལ་ཅིང་གཟིམས་ཆུང་གསར་བསྐྲུན་གྱི་ཐེབས་གནང༌། བྲ་བོ་བླ་མའི་ནང་ཆེན། །
མཛོད་རུའི་ཤོག་པ། ཚུལ་སློང་དགོན་རྣམས་སུ་རིམ་བཞིན་ཆོས་སྦྱིན་སྤེལ་ཞིང་
ཚོང་ཁོག་གི་དགོན་གསུམ་གར་འགྱེད་ཐེབས་སྩལ། གཟའ་རུ་སྨད་མ། རེ་མདོ་
འབུ་ཐང་སོགས་སུ་དད་ལྡན་རྣམས་ཆོས་དང་ཟང་ཟིང་གི་སྦྱིན་པས་རེ་འདོད་་་་་
བསྐངས། ཆིབས་བསུ་སེར་སྦྲེངས་དང་བཅས་དཔལ་ཤེ་ནང་གོང་འགབས་སོ་
སོར་ཚེ་དབང་དང༌། རྣམ་འཇོམས་རྗེས་གནང་སོགས་སྩལ་ཅིང་དགོན་པ་གཉིས་
སུའང་རིམ་གྲོ་འགའ་ཞིག་གསུངས། བཀྲ་ཤིས་དགོན་པ་དང་མགྲོན་ཚ་ཉིན་སྲིབ་
བརྒྱུད། ཕྱི་རོང་བར་མཛེ་ནད་ཅན་མང་སྟབས་ཐུགས་རྗེ་ཆེན་པོའི་རྗེས་གནང་
སྩལ། པགས་ཁོག་གི་སྐོར་ཁ་གོང་འགབ་རྣམས་དང་། དེའུ་སྒང་དགོན་པས་
ཆིབས་བསུ་དང་། སེར་སྦྲེངས་ཞུས་ཏེ། དགོན་པར་ཚེ་དབང་སོགས་དང་། སྡེ་སོ་
སོར་བབ་བསྟུན་གྱི་ཆོས་སྦྱིན་སྩལ། དབྱིས་སྨད་ཀྱི་གྲོང་སྡེ་སོ་སོར་ཕེབས་བཞུད་
310



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དང་། སྒང་རྩའི་དགོན་གྲོང་ནས་ཆིབས་བསུ་སེར་སྦྲེངས་དང་བཅས་བོ་ཤོ་
དགོན་དུ་ཕེབས་ཏེ་འཇིགས་བྱེད་བཅུ་གསུམ་མའི་དབང་སྩལ་ཅིང་དེར་རྡོ་རྗེ་་་་་
འཇིགས་བྱེད་ཆེན་པོའི་བདག་འཇུག་གསར་ཚུགས་ཀྱི་ཐེབས་སྦྱོར་འཇགས་་་་་་་
མཛད། སྔར་རྡོ་རྗེ་འཇིགས་བྱེད་ཆེན་པོའི་བསྙེན་སྒྲུབ་དང་སྦྱིན་སྲེག་གི་ཞལ་
གདམས་ཟབ་ཁྱད་ཅན་ཞིག་མཛད་པ་དེའི་མཇུག་གསུམ་པའི་ཚེས་བརྒྱད་ཀྱི་ཉིན་
གྲུབ་པར་མཛད། རྡོ་ཆེ་བླ་མས་ཞུས་ཏེ་སེར་སྐུ་ཆེས་མང་བར་ཛམ་དཀར་ལྷ་ལྔའི་
རྗེས་གནང་དང་ཚེ་དབང་སྩལ། སྔོ་ཆེའི་རི་ཁྲོད། སྡེ་སོ་སོ། ནགས་ཀྱའི་རི་ཁྲོད་
རྣམས་སུ་རིམ་བཞིན་ཕེབས་ཏེ། རྟ་བསུ་སེར་སྦྲེངས་དང་བཅས་ལྷ་བསོ་དགོན་
དུ་བྱོན། ཐུགས་རྗེ་ཆེན་པོར་མཆོད་མཇལ་དང་། གཉན་རྒན་དར་བ་ལ་བསངས་
དང་། དཀར་གཏོར་བསྔོ་བ་གནང་། དགོན་གྲོང་བདུན་གྱི་སྤྱི་ནས་གསོལ་བ་
བཏབ་སྟེ་དོན་གཉེར་ཅན་མང་པོར་འཇིགས་བྱེད་བཅུ་གསུམ་མའི་དབང་དང་ཚེ་
དབང་སྩལ་ཅིང༌། རིམ་གྲོར་དྲུག་ཅུ་བ་དང་སྦྱིན་སྲེག་གསུངས། དངོས་འབུལ་
དང་བཅས་སྨོན་ལམ་རིན་པོ་ཆེའི་ཡང་སྤྲུལ་ནས་བརྟན་བཞུགས་ཀྱི་བཤད་པ་་་་་
ཞུས། གདན་སར་དུས་འཁོར་གྲྭ་ཚང་གསར་དུ་འཛུགས་བཞེད་ཀྱིས་ནག་ཟླའི་
བཅོ་ལྔའི་ཉིན་གྲྭ་གྲངས་ལྔ་བཅུ་ཐམ་པའི་མཚན་ཐོ་འགོད་པ་གནང༌། སྡེ་སོ་སོར་
ཆོས་སྦྱིན་སྤེལ་ཞིང་ཆིབས་བསུ་དང་བཅས་དབྱིས་སྟོད་དུ་ཕེབས། ཤོག་པའི་
གཞུང་ལ་རིམ་གྲོ་འགའ་ཞིག་གསུངས། སྟག་མདོའི་ཐུགས་རྗེ་ཆེན་པོར་མཆོད་
མཇལ་དང་། དབྱིས་པའི་སྔགས་རམས་པའི་ནང་དང་། ར་དགེའི་ནང་ཆེན་དུ་
ཕེབས། ཡར་ཀླུང་པ་སེངྒེ་བཟང་པོའི་དབུ་ཐོད་དང༌། རྗེའི་སྐུ་འགངས་ཅན་ཞིག་
ཕྱག་ཏུ་འབྱོར་བར་སྤྱན་འདྲེན་ཁྲུས་གསོལ་མཛད། ཆིབས་བསུ་དང་བཅས་
འབྲིང་བར་ཕེབས་ཏེ་ལུང་བཟང་ནང་བའི་བླ་བྲང་དུ་བཞུགས་ཞག་མཛད། འདུ་
ཁང་དུ་གྲྭ་མང་ལ་རྟ་མགྲིན་གསང་སྒྲུབ་དང༌། མགོན་པོ་ཕྱག་དྲུག་པའི་རྗེས་
311



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གནང་སྩལ། དངོས་འབུལ་སྤམ་མཐོ་བ་དང་བཅས་སྤྲུལ་སྐུ་རིན་པོ་ཆེ་ནས་
མཎྜལ་གྱི་བཤད་པ་ཞུས། རྒུར་གསུམ་ཤོག་པར་རིམ་གྲོ་དང་ཆོས་སྦྱིན་སྩལ། སུམ་
མདོའི་དགོན་དུ་ཇ་ཐབ་ཞུས་ཤིང་། ཨ་ཡང་གི་གཞུང་ལ་རིམ་གྲོ་གནང་། ཕུག་
ཟླུམ་འགོ་བ་ཚང་སོགས་སྦྱིན་བདག་འགའ་དང་། སྡེ་སོ་སོའི་རེ་བ་བསྐངས། །
བྲག་དཀར་གྱི་གནས་གཟིགས་ལ་ཕེབས་ཏེ་དཔལ་འཁོར་ལོ་སྡོམ་པའི་ཚོགས་་་་་
འཁོར་མཛད། གཞི་བདག་འགའ་ཞིག་གི་བསངས་དང་དམ་བསྒྲགས་གསར་
རྩོམ་གནང་། བཞི་བའི་ཚེས་གཅིག་གི་ཉིན་སེར་སྦྲེངས་དང་བཅས་གདན་སར་
བླ་བྲང་ཆེན་མོའི་གཟིམས་ཆུང་དུ་ཕེབས། འདི་དུས་ཉིན་འགར་རྟ་མགྲིན་གྱི་
གཏོར་བཟློག་གསུངས་པ་དགོས་དབང་ཅན་དུ་མངོན། ཚེས་བརྒྱད་ཀྱི་ཉིན་
མཆོད་མཇལ་མཛད་དེ་སྔར་མི་རྩ་ཚེ་ཐར་གྱིས་གདན་འདྲེན་ཞུས་པ་ལྟར་ཚེས་་་་་
དགུ་ལ་བཏེགས། བཞག་སྡོམ། གཟའ་རུ། གླིང་བ་སོགས་བརྒྱུད། བྱམས་མེའི་
དཔོན་ཚང་བླ་མ་ཞིང་ཁམས་གཞན་དུ་གཤེགས་པའི་སར་གདན་དྲངས་པ་ལྟར་་་
ཕེབས་ཏེ། མཆོག་ཁྲུས་སོགས་རྒྱས་པར་གནང་། ཡང་སྲིད་འཁྲུལ་མེད་འབྱུང་
ཆེད་སྐྱབས་ཞུ་དང་ཐུགས་བརྟག་ཞུས་པར་རིམ་གྲོ་གང་དགོས་ཀྱི་བཀོད་ཁྱབ་་་་་་
དང་རྣམ་ཀུན་ཐུགས་རྗེས་མི་འདོར་བའི་ཞལ་བཞེས་བཀའ་དྲིན་བསྐྱངས། ཐང་
སྐོར་སོག་ཚང་སོགས་བརྒྱུད། དབལ་ཤུལ་ཆག་ཝ་མས་གདན་དྲངས་པ་ལྟར་
གཤིན་པོའི་སྦྱངས་ཆོག་སོགས་གནང་ཞིང་ཁྱིམ་ཞུས་འགར་བྱོན། དབལ་རྟམ་
དཔོན་ཚང་དུ་རིམ་གྲོ་འགའ་ཞིག་དང་། བྱེ་གཤོང་བསོད་དོན་གྱི་རུ་དེར་ཡོད་
པས་ཁོ་རང་ཤི་བའི་སར་ཕེབས་ཏེ་ཀུན་རིག་གི་སྦྱངས་ཆོག་སོགས་བཀའ་དྲིན་་་་་
བསྐྱངས། དེ་གའི་སེར་སྐྱ་དམངས་ལ་གདུགས་དཀར་གྱི་དབང་གནང་སྐབས་
གསུང་བཤད་དུ། དིང་སང་རབ་བྱུང་ཕལ་ཆེར་ཁྲིམས་ལྷོད། ཁྱིམ་པ་རྣམས་ཆོས་
མིན་གྱི་ལས་ལ་འགྲན་བཞིན་འཇུག མཆོག་གསུམ་རིན་པོ་ཆེར་བློ་སྣ་བཀལ་ནས་
312



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ།ས་
སྐྱབས་འགྲོ་བྱེད་པ་བོར་ཏེ། ནག་ཕྱོགས་ཀྱི་མི་མ་ཡིན་རྣམས་མཆོད་པའི་དབང་
གིས་ཡུལ་ཁམས་ཀུན་ཏུ་ལོ་མི་ལེགས་པ་དང་། བཀྲ་མི་ཤིས་པ་དང་ན་ཚ་གོད་ཁ་
སོགས་འབྱུང་། རྐྱེན་ངན་རེ་བྱུང་ཚེ་བློ་ཕྱིན་ཅི་ལོག་ལ་ཞེན་པས་སྡིག་སྤྱོད་སྣ་
ཚོགས་བྱེད་བཞིན་དུ་ཟུར་ནས་རིམ་གྲོ་སྒྲུབ་ཁུལ་བྱས་ཀྱང་ཕན་སྐྱེད་མི་འབྱུང་།
མི་འདོད་པ་བྱུང་དུས་ལས་འབྲས་སྤང་བླང་གི་རྣམ་བཞག་སྤྱི་དང་རྗེས་སུ་མཐུན་
པར་སྔོན་གྱི་ལས་ངན་སྦྱོང་ཐབས་སུ་སྐུ་རིམ་ངོས་དག་རེ་བསྒྲུབས་ནས་མཆོག་་་་
གསུམ་ལ་གསོལ་བ་བཏབ་ན་དགའ་མོ་ཡོང་ཚུལ་སོགས་འབྱམས་ཀླས་པར་སྩལ་་་་
བས་དེར་འཁོད་རྣམས་ལ་བློ་སྐྱེད་ཆེ་ངེས་བྱུང་། འདི་དུས་འཚུབ་རིགས་འགའ་
ཙམ་བྱུང་བར་དྲུག་ཅུ་བ་ཞིག་བསྔོས་པས་ལྷག་མེད་དུ་ཞི། ཤོག་པ་ནས་པོ་ཏིའི་
རྩེར་ལ་བཙས་བསྟོད་དགོས་ཚུལ་ཞུས་པར། དཔོན་གཡོག་ཐམས་ཅད་འཛོམ་
སྐབས་ཤིག་ལ་བསྟོད་ཆོག་ཚུལ་ཕེབས་ཤིང་། དྲུང་འཁོད་འགའ་ལ་ཞལ་འཕྲོས་
ཀྱི་ཚུལ་དུ་པོ་ཏིའི་རྩེ་འདིར་སྐུ་ཞབས་བསྟན་པ་རབ་རྒྱས་ཀྱིས་ནད་པ་སོགས་ལ་་་་
ལུས་སྦྱིན་གསུངས་ཤིང་གཉེར་གཏད་བགྱིས་པས་ནད་སོས་པ་མང༌། ང་ལ་ཡང་
པོ་ཏིའི་རྩེ་འདི་ནམ་མཐོང་ཚེ་རྩེ་འདིར་སློབ་དཔོན་ཆེན་པོ་ངེས་པར་ཕེབས་ནས་་
བཞུགས་ཡོད་སྙམ་པ་ཞིག་རང་ཆས་སུ་ཡོད་པ་དེ་ཅི་ཞིག་ཡིན་ནམ་གསུངས་པ་དེ་
ནམ་གཟིགས་ཚེ་གཟིགས་སྣང་ཁྱད་པར་ཅན་རེ་བྱུང་བར་གོར་མ་ཆག་གོ །ཨ་
མཆོག་མཚན་ཉིད་སྒར་ནས་གདན་དྲངས་པ་ལྟར་ཕེབས་ཏེ། ཨ་མཆོག་སྤྲུལ་བའི་
སྐུ་དང་མཇལ་འཛོམ་གནང་ཞིང་། གསང་འདུས་ཁང་ཚན་དུ་སྦྱངས་ཆོག་དང་
ལྗགས་ལུང་ཁ་ཤས་སྩལ། ཚ་རུ་མ་བརྒྱུད་ལྔ་བའི་ཚེས་དྲུག་གི་ཉིན་ཀིརྟིའི་འབྲོག་
རུས་རྟ་ཐབ་ཀྱི་བསུ་བ་དང་བཅས་མཁར་རིའི་ལ་བཙས་བསྟོད་ཅིང་མི་རྩ་ཚང་དུ་
བྱོན། ཀུན་རིག་གི་སྦྱངས་ཆོག་དང་། ཚེ་དབང་བསྐང་གསོལ་བཤགས་གཏོར་
བཅས་གསུངས། དངུལ་སྲང་བརྒྱ་དང་ལྔ་བཅུ་སོགས་ཀྱི་དངོས་འབུལ་བསྟར།
313



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚེས་བརྒྱད་ཀྱི་ཉིན་སྒར་བཏེགས་ཏེ་མ་དགོན་གྱི་ཞག་བསུའི་སར་བྱོན། ཚེས་
དགུའི་ཉིན་མ་དགོན་དུ་ཕེབས་ཏེ་མགོན་ཁང་དུ་ཐུགས་སྨོན་འཕྲིན་བཅོལ་ནན་་་་
ཏན་མཛད་ཅིང་གྲྭ་འཁོར་རྣམས་ཀྱང་མཇལ་དུ་བཅུག འདི་དུས་གྲྭ་བ་རྣམས་ལ་
མགོན་པོ་དང༌། བྲམ་གཟུགས་སོ་སོར་མཐོང་སྣང་མི་འདྲ་བ་མང་ཙམ་བྱུང༌། ལོ་
སྔ་ཕྱིར་ཚ་རོང་ཕྱོགས་སུ་ས་འགུལ་ཆེན་པོ་བྱུང་སྟེ། གྲོང་སྡེ་ཁ་ཤས་ཞིག་པ་དང་
སེར་སྐྱ་མང་ཙམ་ཐིབས་འོག་ཏུ་ཤི། མ་དགོན་དུའང་ཁང་བ་འགའ་རེ་བཤིག་
ཀྱང་སྐུ་གསུང་ཐུགས་རྟེན་རྣམས་ལ་ཉེས་སྐྱོན་མེད་པར་བརྟན་ཆགས་པ་བྱུང༌། །
སྐུ་བརྙན་འགའི་སྟེང་དུ་རྩིག་པའི་ས་རྡོ་ཉིལ་བ་སྤུངས་པ་ལྟར་འདུག་ཀྱང་ས་རྡོ་་་
རྣམས་བསལ་ཏེ་བལྟས་ཚེ་སྐྱོན་ཅི་ཡང་མེད་པ་སྔ་མ་བཞིན་གནས་ཟེར། གྲྭ་བ་
འགའ་ཞིག་ཐིབས་འོག་ཏུ་ཆུད་པའི་ཚེ་རྗེ་ཉིད་ཀྱི་མཚན་ནས་བོས་ཏེ་གདུང་་་་་
ཤུགས་དྲག་པོས་གསོལ་བ་བཏབ་པས་གཞན་འགས་ས་རྡོ་བསལ་ནས་བླངས་པར་
ལུས་ལ་ན་ཟུག་ཅུང་ཟད་ཀྱང་མེད་པར་ཐོན་པ་བྱུང་། གནས་ཚུལ་རྣམས་སྙན་དུ་
ཕུལ་བར། ཞལ་ནས་བླ་མ་མཆོག་གསུམ་ལ་སྐྱབས་འགྲོ་བྱེད་ཐུབ་ན་སྐྱོན་ག་ལ་
ཡོད། ས་འགུལ་བྱུང་དུས་ལྟ་བུར་སྐྱབས་འགྲོ་མ་དྲན་ན་འཆི་ཁར་དེ་བས་ཀྱང་མི་
དྲན་པས་སྐྱབས་འགྲོ་དྲན་ཐུབ་པ་རྗེས་སུ་ཡི་རང་གི་གནས་རེད། ཁང་བ་སོགས་
ལ་སྐྱོན་ཞུགས་ཀྱང་ནང་རྟེན་རྣམས་གཟི་བྱིན་ཆགས་པར་གནས་པ་ཡ་མཚན་་་་་
ཤིན་ཏུ་ཆེ། ཁོང་རྣམ་པ་ཚོའི་གདུལ་བྱ་མ་རྫོགས་པའི་དབང་གིས་ཡིན་འགྲོ་བས་
ད་དུང་ཡང་སྐྱོན་མེད་འདྲ། ས་གཡོས་སོགས་བྱུང་བ་སྤྱི་མཐུན་གྱི་ལས་དབང་
གིས་བསྐུལ་བ་དང་། ལྷག་པར་བཞག་ར་སོགས་ཀྱི་ཕྱོགས་འདིར་ལྕམ་དང་པིས་
མོ་རྐོ་བ་སོགས་ས་རྐོ་རྡོ་སློག་མང་བས་ས་བཅུད་ཉམས་པ་དང་རང་རང་གི་ལས་་་
ངན་ཚོགས་པ་ལས་བྱུང་བར་ངེས། མི་མ་ཡིན་རྣམས་འདི་རིགས་ལ་ཕངས་
སེམས་ཤིན་ཏུ་ཆེ་བས་སླན་ཆད་དེ་འདྲར་དོགས་ཟོན་དགོས་ཚུལ་དང༌། མཆོག་
314



༡8),
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྩེའི་རྒྱལ་ཁབ་སོགས་སུའང་དེ་ལུགས་ཀྱི་བཀའ་རྒྱ་ཕྱོགས་སོ་སོར་བཀྲམ་དགོས་་་་
ཚུལ་གྱི་གསུང་འཕྲིན་སྩལ། བཅུ་གཅིག་ལ་མཚུངས་པ་མེད་པའི་སྐྱེས་མཆོག་ད་
ཚང་དགེ་བཤེས་རིན་པོ་ཆེ་ཆེད་གཉེར་གྱིས་ཕེབས་ཏེ། ཕན་ཚུན་བཀུར་བཟོས་
ཆེན་པོས་མཇལ་འཕྲད་གནང་། དགེ་བཤེས་རིན་པོ་ཆེའི་དྲུང་དུ་རིགས་གསུམ་
སྤྱི་སྒྲུབ་ཀྱི་རྗེས་གནང་དབང་བཞི་ཅན་གསན་བཞེས་མཛད། གསང་བདག་
འཁོར་ལོ་ཆེན་པོའི་ཆོ་ག་ཞིག་གསུངས་པ་རྒྱལ་གདོན་གྱི་འཚུབ་རིགས་ཞི་བའི་་་་་
ཆེད་དུ་དགོངས་པར་མངོན། དགེ་བཤེས་རིན་པོ་ཆེ་ནས། ཕྱོགས་འདིར་ས་
འགུལ་སོགས་བཀྲ་མི་ཤིས་པའི་མཚན་མ་མང་སྟབས། ཁོང་ནས་ལྷ་འདྲེ་ལ་དམ་
འདོགས་ཞིག་གནང་ན་བཀའ་དྲིན་ཆེ་ཚུལ་ཞུས་པར། སྔོན་གོང་ས་ལྔ་བས་
གདང་ལར་རྙིང་ལུགས་ཀྱིས་གཏེར་མའི་འགྲོས་ལྟར་ལྷ་སྲིན་དམ་འདོགས་མཛད་
པ་དང༌། རྒྱལ་དབང་བདུན་པ་མགར་ཐར་དུ་བྱོན་སྐབས་འཚུབ་རིགས་ཞི་ཕྱིར་
ཡོངས་འཛིན་ཁྲི་ཆེན་ངག་དབང་མཆོག་ལྡན་ནས། བཞག་བྲག་གི་རི་རྩེར་གཤིན་
རྗེའི་གཤེད་ཀྱི་རྣལ་འབྱོར་བརྟན་པོས། དབུ་དགུ་མའི་སྟངས་སྟབས་དང་བཞད་
པ་བརྒྱད་ཀྱི་གད་རྒྱངས་དྲག་པོའི་སྒོས་སྡེ་བརྒྱད་དམ་ལ་བཏགས་པའི་ལོ་རྒྱུས་་་་་
ཡོད་མོད། རང་ཉིད་གྲུབ་དབང་གོང་མ་དག་གི་མཚན་ཙམ་འཛིན་པ་ལས་ནུས་
པ་གང་ཡང་མེད་ཕྱིར་དམ་འདོགས་ཀྱི་ཐ་སྙད་དཀའ་ཡང་གང་ཕན་གྱི་རིམ་གྲོ་་་་་
བྱས་ཆོག་ཚུལ་གསུངས། བཅུ་གསུམ་ཉིན་གསང་སྟབས་ཀྱིས་དགེ་བཤེས་རིན་པོ་
ཆེ་དང་བཅས་རྒྱབ་རི་རྩེ་འཛིན་གྱི་རྩེར་སྒར་ཆུང་བཏེགས། ལམ་བར་དུ་ཁ་བ་བུ་
ཡུག་འཚུབ་པ་སོགས་བྱུང་། དེར་ཞག་གཉིས་ཀྱི་རིང་ནང་དགུང་ལ་གཅོད་དང་།
ཐུན་གཞན་ལ་བསྒོམ་བཟླས་མཛད། འདི་ཡང་བྱང་ཆུབ་སེམས་གཉིས་ཀྱི་རྣལ་
འབྱོར་བརྟན་པོ་གཞིར་བཟུང་བའི་ལྷ་སྔགས་ཏིང་ངེ་འཛིན་བསམ་གྱིས་མི་ཁྱབ་་་་
པའི་ནུས་པས་གདུག་ཅན་ལྷ་འདྲེ་རྣམས་ཀྱི་རྒྱུད་བྱིན་གྱིས་བརླབས་པར་གདོན་་་
315



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མི་ཟ། བཀྲ་ཤིས་གསོ་སྦྱོང་དང་ཡུལ་ཁྲུས་སོགས་ཀྱང་མཛད། དེ་ནས་བཟུང་
འཚུབ་ཆ་ཐམས་ཅད་རང་ཞིར་སོང་སྟེ་ཡུལ་ཁམས་ཀུན་ཏུ་བདེ་སྐྱིད་ཀྱི་དགེ་་་་་་
མཚན་བརྒྱུད་མར་བྱུང་། བཅོ་ལྔའི་ཉིན་དགོན་དུ་སྒར་བཏེགས་ཏེ་མགོན་ཁང་
དུ་བསྐང་གསོལ་རྒྱས་པ་གསུངས། སྐུ་བརྙན་རྣམས་ལ་རྡུལ་ཕྱིས་སོགས་སྲི་ཞུ་
གང་འོས་བགྱིས་ཏེ་ཞམ་རིང་པ་རྣམས་དང་གྲྭ་ཚང་མཇལ་དུ་བཅུག ཡས་མས་
ཀྱི་གཟིམས་ཁང་ཞིག་པ་ཚོར་ཕྱག་ནས་འཐོར་ཞིང་ཕྱིར་བཅོས་ཆོག་པའི་བཀའ་་་་
འང་གནང་། དགོན་དང་ལྷ་སྡེ་ཤོག་ཁ་སོ་སོར་རིམ་གྲོ་ཅི་ཙམ་དགོས་པའི་གསལ་
ཆ་དང་། མ་དགོན་དུ་ཀུན་རིག་གི་དབྱངས་རྟ་ཕྱག་རྒྱ་སོགས་གསར་དུ་སློབ་
དགོས་ཚུལ་གྱི་ལྗགས་བཀོད་དང་བཅས་ཚོ་བདུན་དབུ་མཛད་བཀྲ་ཤིས་དབྱངས་་
དཔོན་དུ་བསྐོ་བ་གནང་། མཁར་སར་དཔོན་པོ་འཚམས་ཞུར་འབྱོར། བཅོ་
བརྒྱད་ལ་སྒར་བཏེགས་ཏེ་ཀིརྟིའི་འབྲོག་རུར་ཕེབས། དམེ་ཚང་དང་རྫོང་འགག་
གི་གྱོད་དོན་ལ་གཟུ་འཇོག་རྒྱུའི་བཀའ་གནང་ལྟར་གཟུ་ཐོག་ཏུ་འོངས་པའི་རྫོང་་་
འགག་གི་མི་ཆེན་རྣམས་དང་། རྒྱལ་ས་ནས་འཚམས་ཞུ་འབུལ་བར་མངགས་པ་
རྣམས་ལ་མཇལ་ཁ་གནང་། སོ་སོར་ཐུགས་བརྟག་དང༌། འཚམས་ཞུའི་ལན།
རྣམ་ཀུན་ཐུགས་ནས་མི་འདོར་བའི་ཞལ་བཞེས་བཅས་སྩལ་ལ། དམེ་རྒྱལ་སྲས་
ཀྱང་དེར་འོངས་པ་ལ་གཟུ་འགྲིག་འདུམ་ལེགས་པོ་དགོས་ཚུལ་གྱི་གསུང་ནན་་་་་་
གནང་། དགེ་བཤེས་རིན་པོ་ཆེ་ལས་དགེ་ལྡན་བསྟན་འབར་མའི་ལུང་གསན།
དགེ་བཤེས་ཚང་རང་དགོན་དུ་ཕེབས་ཁར་རྗེ་ཉིད་སྐྱེལ་ཐུང་དུ་བྱོན་ཏེ། རྣམ་
གཉིས་ཕན་ཚུན་འབྲལ་མི་ཕོད་པ་ཙམ་བྱུང༌། ཁོང་རྣམ་པ་གཉིས་གཞུང་ལུགས་
རབ་འབྱམས་ལ་གསན་བསམ་དང༌། ཡོངས་སུ་རྫོགས་པའི་ཉམས་བཞེས་བརྟན་
པ་སོགས་ཀྱི་རྣམ་ཐར་གཞན་འགྲན་མེད་གཤིས། མཇལ་འཕྲད་ཀྱི་ཚེ་ཕན་ཚུན་
གྱི་མཛད་པས་ཐུགས་ཕྲོགས་ཏེ་བསྔགས་བརྗོད་བརྒྱུད་མར་མཛད་པ་ཞིག་ཡོད་་་་
316



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཚུལ་ས་བོན་དུ་བཀོད་འདུག་པ། ཇི་སྐད་དུ། མཁས་པ་མཁས་པའི་ནང་ན་
མཛེས། །བླུན་པོས་མཁས་པ་ཇི་ལྟར་གོ །ཞེས་དང༌། མཁས་པ་རང་གིས་དཔྱོད་
ཤེས་ཀྱི། །བླུན་པོ་གྲགས་པའི་རྗེས་སུ་འབྲངས། །ཞེས་པ་ལྟར་མཁས་པའི་ཁྱད་
ཆོས་མངོན་དུ་གྱུར་པའོ། །ད་ཚང་དང་མཆོག་རྩེ་སོགས་ལ་ཐུགས་བརྟག་དང་
འཚམས་ཞུའི་ལན་སྩལ། ཉེར་གཅིག་ལ་སྒར་བཏེགས་པ་ཚ་རུ་མར་མཁར་དགུའི་
ཏཱ་རོ་ལྷ་འབུམ་ལ་དྲག་པོ་གསུམ་བསྒྲིལ་གྱི་རྗེས་གནང་བསྩལ་ཅིང༌། ཕྱོགས་
བཞིའི་ནང་ཆེན་དུ་གདན་དྲངས་པ་ལྟར་ཕེབས་ཏེ། ཉེར་ལྔའི་ཉིན་རྟ་ཐབ་ཀྱི་
བསུ་བ་དང་བཅས་རྔ་བའི་དགོན་གསར་དུ་འབྱོར། ཉེར་དྲུག་ནས་འཛིན་གྲྭ་སོ་
སོར་རྩོད་རྒྱུགས་བཞེས་པར་བགྲོ་གླེང་ལེགས་པོ་བཏང་བྱུང་བ་ལ་དགྱེས་ཚོར་་་་་
མཛད། འདི་དང་མ་དགོན་དུ་ཐང་ལུང་སྐུ་རྟེན་ཟེར་བའི་ལྷ་བ་ཞིག་གིས་རྐྱེན་
ངན་ཟློག་ཐབས་དམིགས་བསལ་ཅན་འགའ་ཞིག་སྨྲས་པ་དོན་ལ་གནས་པའི་ངེས་
པ་དཀའ་ཡང་། མོས་པ་དང་བསྟུན་པར་མཛད་པ་ནི། དགག་བྱ་མེད་ཚེ་གཞན་
གྱི་བློ་དང་མཐུན་པར་འཇུག་པའི་རྒྱལ་བའི་སྲས་ཀྱི་རྣམ་ཐར་རོ། །རྗེ་བླ་མ་འདི་
ཉིད་ཡས་མས་སུ་འབྱོན་བཞུད་མང་དུ་མཛད་པ་རྒྱལ་བའི་བསྟན་པ་རིན་པོ་ཆེ་་་་
འཛིན་སྐྱོང་སྤེལ་བ་ཁོ་ནའི་ཆེད་ཡིན་སྟབས་འདི་དུས་གདན་ས་འདིར་རྒྱུད་གྲྭ་་་་
གསར་དུ་འཛུགས་པའི་ཐུགས་བཞེད་ཀྱིས་ཆོས་གྲྭར་རས་གུར་ཕུབ་སྟེ། འགྲེལ་
དཔེ་བཤམས་ས་ནས་རྗེ་ཉིད་སྐུ་འཁོར་ནང་མ་རྣམས་དང་གྲྭ་ཚང་གྲྭ་བ་ཁ་ཤས་་་
བཅས་ཀྱིས་དཔལ་གསང་བ་འདུས་པའི་བདག་བསྐྱེད་དང་འགྲེལ་གཏོར་ཡོངས་་་
སུ་རྫོགས་པ་རྒྱུད་གྲྭའི་ཕྱག་ལེན་ལྟར་གསུངས། འདི་དུས་ཁྲོ་བཅུ་དང་ཕྱོགས་
སྐྱོང་གཤེགས་གསོལ་མ་མཛད་པ་དགོས་དབང་ཞིག་གིས་ཡིན་པར་མངོན། སྔོན་
ཀུན་མཁྱེན་འཇམ་དབྱངས་བཞད་པས་རྩེ་གཞུང་དུ་རྒྱུད་མཚན་ཉིད་ཀྱི་གྲྭ་ཚང་་་་
གསར་འཛུགས་སྐབས། ལམ་རིམ་གྱི་གསུང་ཆོས་དང་འགྲེལ་བ་བཞི་སྦྲགས།
317



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བདེ་མཆོག་རྒྱུད་འགྲེལ། འདུལ་མཛོད་སོགས་པོ་ཏི་ལྔའི་རྩི་བཞག་བཅས་གནང་
བ་དང་ཆ་མཐུན་པའི་རྟེན་འབྲེལ་བསྒྲིགས་པ་ཡིན་གསུངས། སྔ་ནུབ་མཚན་ལམ་
ངོ་མཚར་ཅན་དང༌། འདི་ཉིན་འགྲེལ་གཏོར་གྲུབ་འཕྲལ་གྲྭ་བ་ཞིག་གིས་བདེ་
གསང་འཇིགས་གསུམ་གྱི་དཀྱིལ་འཁོར་དང༌། རྗེ་རིན་པོ་ཆེའི་སྐུ་བརྙན་ཕུལ་བ་
ལ་དགྱེས་ཚོར་ཚད་མེད་མཛད་ཅིང་འདི་ཕྱིས་འབྱུང་གི་རྟེན་འབྲེལ་ཕུན་སུམ་་་་་
ཚོགས་པར་མངོན། ཉེར་དགུའི་ཉིན་དམེ་རྒྱལ་ཁང་དུ་ཕེབས་ཏེ། མགོན་ཁང་དུ་
ཚངས་པའི་གསོལ་མཆོད་དང་ཞི་བའི་སྦྱིན་སྲེག དྲུག་ཅུ་བ་བཞི་བསྔོས།
བསངས་ཡུལ་ཁྲུས་བཅས་གསུངས། མགོན་ཁང་དུ་སྲུང་མར་རྟེན་འཛུགས་
སོགས་མཛད་དེ་དགོན་པར་ཕེབས། སྒོ་མང་སྒར་སོགས་ཡས་མས་ཀྱི་དགོན་ཁག་
དུ་མ་ནས་འཚམས་ཞུ་བ་འབྱོར་བ་རྣམས་ལ་བརྟག་ལན་སོགས་བསྩལ། དམེ་
ཚང་དང་རྡོར་ཞར་གྱི་གྱོད་དོན་ལ་གཟུ་འཇོག་པའི་ཆེད་དུ་ཨ་མཆོག་སྤྲུལ་སྐུ་རིན་
པོ་ཆེ་ཕེབས་དགོས་ཚུལ་བཀའ་གནང་བཞིན་སྤྲུལ་བའི་སྐུ་རིན་པོ་ཆེ་ཡང་ཕེབས་་་
ཏེ་གཟུ་འཇོག་རྩིས་གནང་བ་སྡིག་ཅན་འགས་ཉན་དུ་མ་བཏུབ་པས། རེ་ཞིག་
འཐབ་འཛིང་བྱས་མི་ཆོག་ཚུལ་གྱི་ཆིངས་མཛད་པ་ཀུན་གྱིས་དང་དུ་བླངས།
རྗེས་སོར་དེའི་མུ་ནས་འགྲིགས་འདུམ་ལེགས་པོ་བྱུང་བ་ཡང་རྗེ་བླ་མ་འདི་ཉིད་ཀྱི་
བྱིན་མཐུར་གླེང༌། དྲུག་པའི་ཚེས་གཅིག་ལ་བཙན་ཁང་གསར་བར་མཆོད་རོལ་
དང་བཅས་རྒྱལ་པོ་གསར་རྙིང་གི་བྲིས་ཐང་སོགས་གདན་དྲངས་ཏེ་བསངས་དང་
ཁྲུས་གསོལ་འཕྲིན་བཅོལ་སོགས་གནང་ཞིང་རབ་གནས་བསྡུས་པ་ཞིག་ཀྱང་་་་་་་
མཛད། ཕྱི་ཉིན་དཔལ་རྩལ་ཞི་དྲག་གི་བྲིས་ཐང་གོང་གནོན་དུ་སྐུ་བརྙན་གཞན་
མེད་པ་ཞིག་གསར་དུ་བཞེངས་བཅུག་པ་ལ་ཡང་དགོས་པ་ཁྱད་པར་བ་ཞིག་ཡོད་་་
པར་སྣང་སྟེ། གསུང་འཕྲོས་ཀྱི་ལྷོངས་ལ། ངས་ཆོས་སྐྱོང་དང་གཞི་བདག་སོགས་
ལ་བཀའ་བསྒོ་བྱས་ན་འཇམ་པོ་ཞིག་ལས་མི་ཡོང་། དང་ལ་རྩལ་འདི་ལའང་དང་
318



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པོ་སེམས་ཆུང་བྱས་ཏེ་འཛམ་པོ་ཞིག་ཨེ་ཡོང་གི་རེ་བས་སྤྱི་བོར་སྤྱན་རས་གཟིགས་
ཡང་ཡང་བསྐྱེད་པས་འཇམ་པོར་བཏང་སོང་བ་འདྲ། ལྷ་བ་ལྟ་བུ་ཚོ་ཡང་བཀའ་
བསྒོ་བྱས་ན་ཅི་ཡང་མི་ཤེས་མཁན་ཞིག་ཏུ་གྱུར་འགྲོ་གསུངས་པ་དགོངས་གཞི་་་་་
ཤིན་ཏུ་ཟབ་པར་མངོན་ཞིང་། གཞན་དང་མི་མཉམ་པའི་བྱམས་སྙིང་རྗེའི་
གཏེར་དུ་གྱུར་པའི་རང་མདངས་ཀྱང་གོ་བར་ནུས་སོ། །དོན་གཉེར་བ་འགའ་
ཞིག་ལ་རིགས་གསུམ་སྤྱི་སྒྲུབ་ཀྱི་རྗེས་གནང་དབང་བཞི་ཅན་བསྩལ། ཉིན་སྔ་
ཕྱིར་ཨ་མཆོག་སྤྲུལ་བའི་སྐུ་རིན་པོ་ཆེ་དང་གསུང་གླེང་རྒྱུན་རིང་མཛད། ཚེས་
གཉིས་ཀྱི་ཉིན་གྲྭ་ཚང་གི་ཚོགས་ཡོངས་ལ་ཆོས་རྒྱལ་འཕྲིན་བཅོལ་སོགས་ཀྱི་་་་་
ལྗགས་ལུང་སྩལ་བའི་མཇུག་ཏུ། ཁོང་རྣམ་པ་ཐམས་ཅད་ཀྱིས་སློབ་གཉེར་ལ་
ཧུར་ཐག་བྱེད་ཀྱིན་ཡོད་པ་བཀའ་དྲིན་ཆེ། སྔ་སོར་ཡང་ངས་ཁྱེད་རྣམས་ལ་
བསྔགས་བརྗོད་ཡང་ཡང་བྱས་པ་ཡིན་མོད། དེའི་རྐྱེན་གྱིས་རང་ཉིད་མཆོག་ཏུ་
གྱུར་པ་ཞིག་ཡིན་སྙམ་ནས་འུར་ལངས་ན་ཡོན་ཏན་ཇེ་ཆེར་འགྲོ་བའི་གེགས་དང་། །
བདུད་ཀྱི་བར་ཆད་འཇུག་པའི་རྐྱེན་དུའང་འགྱུར་སྲིད་པས། ཐམས་ཅད་ཀྱིས་
སྔར་ལས་ལྷག་པའི་བརྩོན་འགྲུས་བསྐྱེད་དེ་འཆད་ཉན་དམར་བའི་ཐབས་ལ་་་་་་་
འབད་དགོས། ད་ལྟ་སྙིགས་མའི་དུས་མཐར་སླེབས་སྟབས། ཆོས་བྱེད་པ་ལ་བར་
ཆད་ཤིན་ཏུ་མང་། ནད་གདོན་སོགས་རྐྱེན་ངན་ཅུང་ཟད་རེ་དང་འཛོམ་དུས་
སློབ་གཉེར་བསྐྱུར་གཏོང་བའང་ཡོད། སྐྱིད་པོ་བྱུང་དུས་གསོལ་འདེབས་སོགས་
ནུས་ཞིང་རྐྱེན་ལ་ཐུག་ཚེ་གང་ཡང་མེད་པ་དེ་ལྟ་བུ་མ་ཡིན་པར་རྐྱེན་བཟང་ངན་
གང་དང་འཛོམ་ཡང་བླ་མ་མཆོག་གསུམ་ལ་གདུང་ཤུགས་དྲག་པོས་གསོལ་བ་་་་་
འདེབས་པ་སོགས་ལམ་དུ་སློང་བའི་ཐབས་དང་སྦྲགས་ནས་སློབ་གཉེར་ལ་ཧུར་་་་
ཐག་བྱས་ན་བར་ཆད་གང་གིས་ཀྱང་མི་ཚུགས་པ་ཞིག་ཡོད་པ་དམ་པ་གོང་མ་་་་་
རྣམས་ཀྱི་རྣམ་ཐར་ལས་ཀྱང་ཤེས། གུང་ཐང་འཇམ་པའི་དབྱངས་ཀྱིས། དོན་གྱི་
319



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒན་པོ་ཚིག་གི་འཁར་བ་ལ། །བརྟེན་ཕྱིར་གཞུང་ཚིག་བློ་འཛིན་མི་བྱེད་པར། །
དཔེ་ཀློག་ཙམ་དང་ངག་སྒྲོས་ཐན་ཐུན་གྱིས། །ཉིན་རེ་འགྲོ་ཐབས་དེས་ཀྱང་མི་
ཕན་པས། །དཔེ་འཛིན་སྐྱོར་སྦྱངས་ཡུན་དུ་གྱིས་ཤིག་ཨང་། །ཞེས་གསུངས་པ་
ལྟར་ཡིག་ཆ་སོགས་ཀྱི་གཞུང་བློར་མི་འཛིན་པར་དཔེ་བལྟས་ཙམ་དང༌། སྔ་མའི་
ཟེར་ཟློས་ཙམ་ལ་བརྟེན་ནས་ཐོས་བསམ་དཔྱིས་ཕྱིན་པ་ཡོང་དཀའ་བས། རྗེ་
བསོད་ནམས་གྲགས་པའི་སྤྱི་དོན་མཐའ་དཔྱོད་དང༌། འགྲེལ་བ་དོན་གསལ།
རྣམ་བཤད་སྙིང་པོའི་རྒྱན། ལེགས་བཤད་སྙིང་པོ་སོགས་གཞུང་གལ་ཆེན་རྣམས་
བློར་བཟུང་ནས་རྒྱུན་ཏུ་སྐྱོར་སྦྱངས་དང་། ངེད་ལ་རྒྱུགས་སྤྲོད་ཐུབ་པ་མཛད་ན་
ཤིན་ཏུ་ལེགས་པས། དེ་ལྟར་ཐུགས་ལ་འཇགས་པ་དང་། ཁས་ལེན་འཛིན་
མཚམས་སོགས་ཀྱང་རང་རེའི་ཡིག་ཆའི་ཚིག་ཟིན་ལ་གཙོ་བོར་བརྟེན་ན་རྟེན་་་་་་
འབྲེལ་གྱི་གནད་ཆེ་བར་མ་ཟད། རང་ལུགས་གཏད་སོ་ཡོད་པར་འགྱུར་ཚུལ།
ཆོས་འདུལ་བའི་དགག་སྒྲུབ་གནང་གསུམ་གྱི་བཅས་མཚམས་མཐའ་དག་་་་་་་་
བསྡོམས་ཏེ་ཆོག་སྒྲིག་ལྟ་བུར་བྱས་པ་བཅའ་ཡིག་ཡིན་སྟབས། གྲྭ་ཚང་གི་སྒྲིག་
ལམ་ཚུལ་བཞིན་བརྩིས་ན་དེ་ལས་ཟུར་སྤང་བླང་བྱ་ཚུལ་ཞིག་གཏན་མེད་པས་་་་་
ལས་སྣེའི་ངོ་སྲུང་ཙམ་དུ་མ་སོང་བར་སྒྲིག་ལམ་ཚུལ་བཞིན་དུ་བརྩི་དགོས་ཚུལ་་་་
སོགས་ཞལ་གདམས་མཐིལ་ཕྱིན་པ་མང་ཙམ་བསྩལ་པས་གཟུར་གནས་དཔྱོད་་་་་
ལྡན་རྣམས་ཀྱི་ཡིད་མཚོར་དད་གུས་ཀྱི་རླབས་ཕྲེང་དབང་མེད་དུ་གཡོས། རྒྱུད་
གྲྭ་གསར་འཛུགས་ཀྱི་ལྗགས་བཀོད་གནང་ཟིན་པ་ལྟར་ལས་སྣེ་རྣམས་ནས་གྲྭ་བ་་་
བཅུ་གསུམ་གྱི་མཚན་ཐོ་བྲིས་སྟེ་ཕུལ་བ་རྣམས་ལ་རེ་ཞིག་རྡོ་རྗེ་འཇིགས་བྱེད་ཆེན་
པོའི་བདག་འཇུག་བཙུགས་ནས་རིམ་གྱིས་འགྲེལ་བ་བཞི་སྦྲགས་དང་བརྩི་བཞག་་
སོགས་ཀྱང་མི་འགྱངས་པར་ཚུགས་དགོས་ཚུལ་དང་། འདོན་རྟ་དབྱངས་ཐིག་
ཕྱག་རྒྱ་སོགས་ཚུལ་བཞིན་སློབ་དགོས་ཚུལ་གྱི་ཞལ་བཀོད་ནན་ཏན་བསྩལ། དྲུག་
320



ལས་
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པའི་ཚེས་གསུམ་གྱི་ཉིན་རྡོ་རྗེ་དཔལ་རྩལ་གྱི་སྐུ་ཐང་གསར་བ་དེ་རྒྱལ་ཁང་གསར་
བར་འཇོག་པ་གནང་སྟེ། བསྟན་དོན་ཁོ་ནར་དགོངས་པའི་འཕྲིན་བཅོལ་མཛད།
དེ་ཉིན་སྒར་བཏེགས། ཐང་སྐོར་དགོན་པའི་གློག་གི་དགེ་སློང་ཟེར་བའི་འབྱོར་
ལྡན་ཞིག་ནས་མཉམ་མེད་ཐུབ་པའི་དབང་པོའི་རྣམ་ཐར་དཔག་བསམ་འཁྲི་ཤིང་
གི་ཐང་སྐུ་སུམ་ཅུ་སོ་ལྔ་དུས་འཁོར་འདུ་ཁང་དུ་བཀྲམ་རྒྱུར་ཕུལ་བ་ལ་དགྱེས་་་་་
ཚོར་མཛད། ཚེས་དགུའི་ཉིན་རྐ་ཆུ་ཁ་བས་ཆིབས་བསུ་དང་བཅས་ནང་བ་གོང་
འགབ་ཏུ་བཞུགས་ཞག་དང༌། ཇ་ཞུས་འགར་ཕེབས། བཅུ་གཅིག་ལ་བྲག་རའི་ལ་
བཙས་གསར་བསྟོད་གྱི་ས་བཙལ་ཏེ་རྨ་ཆེན། ལ་བགོ རྒོད་ཚང་སོགས་དང་།
གཉན་ཆེན་གྱི་བསངས་རྒྱས་པར་གསུངས། གཏེར་སྦ་བའི་ས་ཞབས་ཀྱིས་
བཅགས་ཏེ་འདིར་རྐོས་གསུངས་པ་བྲག་གི་དཀྱིལ་དུ་རྐོ་དཀའ་འམ་སྙམ་པ་ཤར་་་
ཡང་བཀའ་བཞིན་ཅུང་ཟད་སློག་པར་བྱེ་མ་ཤ་སྟག་གིས་གཏམས་པ་ཞིག་ཡིན་་་་་
འདུག་པ་མཐོང་བས་ཐམས་ཅད་ངོ་མཚར་དུ་གྱུར། དགྲ་བྲུབ་ཀྱི་སྐབས་ཆར་
རླུང་དྲག་པོ་དང་གནམ་ལྕགས་འབབ་པ་སོགས་ཟིལ་ཆེ་བ་བྱུང༌། གཉན་ཆེན་གྱི་
བསངས་ཡིག་ཅིག་གསར་རྩོམ་མཛད་པ་ནང་བ་གཉིས་ཀའི་ལྷ་གུར་མ་གཏོགས་་་་
གཞན་དུ་སྤེལ་མི་ཆོག་ཚུལ་གྱི་བཀའ་རྒྱ་མཛད། བཅུ་བཞིའི་ཉིན་སེར་སྦྲེངས་
དང་བཅས་གདན་ས་ཆེན་པོར་ཕེབས། ཚོགས་ཆེན་འདུ་ཁང་དུ་ཇ་ཐབ་ཞུས་
ཤིང་གྲྭ་ཚང་གི་ཚོགས་ཡོངས་ལ་ཕྱག་དབང་གནང་སྟེ། བླ་བྲང་ཆེན་མོའི་
གཟིམས་ཆུང་དུ་བྱོན། སྔ་སོར་བཀོད་ཁྱབ་གནང་བ་ལྟར་དུས་འཁོར་གྱི་ཆོ་ག་
དང༌། དབང་ཆོག་ཚར་ལྔ་བཅུ་སྐོར་བླ་བྲང་དུ་གསར་བསྒྲུབས་ངོས། ཆས་པ་
དགོན་གསར་གྱི་དུས་འཁོར་དབུ་མཛད་ལས་དྲུག་པའི་ཚེས་མགོ་ནས་འདོན་རྟ་་་་
སོགས་བསླབ་ཀྱིན་ཡོད་པ་ལ་བཅོ་ལྔ་ནས་ཉིན་བཞིན་གསན་ཅིང་ཐུགས་རྟོག་་་་་་
དང་གསུང་བཀོད་གང་དགོས་བསྩལ་ཏེ་དགྱེས་ཚོར་མཛད། ཉིན་དེར་དབྱངས་
321



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀྱི་མཚམས་གཙོ་བོ་ཡབ་ཡུམ་གྱི་བསྐྱེད་རྫོགས་མཚམས་སུ་སླེབས་པ་སོགས་རྟེན་་་་་
འབྲེལ་ངོ་མཚར་བ་མང་པོ་རང་འགྲིག་ཏུ་གྱུར། སྐྱབས་རྗེ་ཤིང་བཟའ་རིན་པོ་
ཆེའི་དབོན་ཆུང་ངོ་གཡོག་འཚམས་ཞུ་དང་། རིགས་གྲྭའི་གཏོང་སྒོའི་ཆེད་དུ་
འོངས་པ་ལ་མཇལ་ཁ་དང་གསུང་གླེང་ཞིབ་རྒྱས་གནང་། བཅུ་དགུའི་ཉིན་
གཟའ་རུ་ནས་སྦྱིན་བདག་ཅིག་འདས་པའི་སར་གདན་དྲངས་པར་སྦྱངས་ཆོག་་་་
སོགས་འདུན་པ་དང་སྦྱར། དེར་སེར་བ་ཞིག་བྱུང་སྟབས་རོང་ཁམས་ཕྱོགས་ཀྱི་
ལོ་ཏོག་གི་ཆེད་དུ་སྡེ་བརྒྱད་ལ་གསེར་སྐྱེམས་དང་། དཀར་གཏོར་བསྔོ་བ་ཉིན་
བཞིན་གནང་། བྲག་དམར་གྱི་རི་རྩེ་ནས་གཉན་རྒོད་དགེ་ར་གནམ་ཟུག་ཏུ་
གྲགས་པའི་གཞི་བདག་ལ་བསངས་དང་ཡུལ་ཁྲུས་གནང་། སླར་གདན་སར་
ཕེབས་ཏེ་བདུན་པའི་ཚེས་ལ་འདུ་ཁང་ཆེན་མོའི་ཡང་ཐོག་གི་གཟིམས་ཆུང་དུ་་་་་
བཞུགས་ནས་རིགས་གྲྭའི་ཚོགས་གླེང་དང་ཚོགས་འདོན་རྩོད་གྲྭ་སོགས་ལ་་་་་་་་་
གཟིགས་རྟོག་མཛད། གཙང་ལཱ་ཁ་ཧོ་ཐོག་ཐུ། ཆས་པ་བྱ་ཕུག་སྔགས་རམས་པ།
ཟོང་ཕན་མཁར་སྟོད་བླ་མ་སོགས་ཆེད་གཉེར་གྱིས་སླེབས་པ་ལ་མཇལ་ཁ་དང་་་་
གསུང་གླེང་གནང་། བཅུ་གཅིག་གི་ཉིན་དབོན་ཆུང་ཆོས་འཕེལ་གྱི་གཙོས་ནང་
ཁག་སོ་སོའི་ངོ་ཚབ་དང༌། གྲྭ་རྒྱུན་རྣམས་ཀྱི་མི་སྣ་ཁ་ཤས་བཅས་སྐྱབས་རྗེ་ཤིང་
བཟའ་རིན་པོ་ཆེའི་སྐུ་དྲུང་དུ་འཚམས་ཞུ་འབུལ་བར་མངགས་ཏེ། བླ་མ་རིན་པོ་
ཆེར་སྙན་ངག་ཕུན་སུམ་ཚོགས་པའི་ལམ་ནས་དྲངས་པའི་གསུང་བཞིན་ཚིགས་་་་
བཅད། སང་ཕོད་ཚུན་ལ་གདན་ས་འདིར་ཆིབས་བསྒྱུར་ཅིས་ཀྱང་གནང་དགོས་
ཚུལ་སོགས་ཞུ་དོན་གལ་ཆེན་འགའ་ཞིག་ཟུར་ཡིག་ཏུ་བཀོད་པ། འཇིགས་བྱེད་
བསྙེན་ཆེན་གྱི་ལག་ལེན་ལྗགས་རྩོམ་གསར་གནང་གཟིགས་འབུལ་དང་། དེའི་
ལག་ལེན་ཕྲ་མོ་ཚུན་ལ་དོགས་ཞུའི་ཡི་གེ འདེགས་རྟེན་ལྷ་རྫས་ནང་མཛོད་སྲིད་
དུ་རིང་བ། དངུལ་རྡོ་ཚད་རྟ་ཆེན་གཅིག གོས་ཡུག ཕྲུག པགས་རིགས་མང་པོ།
322



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཞུགས་གདན་རྒྱལ་ཡོལ་བཅས་བསྐུར་གནང་མཛད། སྐྱབས་རྗེ་མཆོག་གི་
ཞབས་བརྟན་སྐུ་རིམ་དང་། དབོན་ཕྱག་མཛོད་གཉིས་ཀྱི་ལས་དོན་ལམ་འགྲོའི་
ཆེད་དང༌། ནང་ཁག་སོ་སོ་གྲྭ་ཚང་དང་བཅས་པའི་བརྟག་ལན་རྣམས་ཀྱང་
བསྐུར། བདེ་ཐང་རྒྱ་ནག་བླ་མ་འཇིགས་མེད་རྒྱ་མཚོ་ཟེར་བ་ཆེད་གཉེར་གྱིས་
མཇལ་བར་སླེབས་ཏེ་སྐུ་གསུང་ཐུགས་རྟེན། ཆས་འཇུག་ཉི་ཤུ། དངུལ་གྱི་མཆོད་
ཆ་འགའ་བཅས་ཕུལ་ཞིང་། སྟག་དགེ་སྤྲུལ་སྐུས་གསེར་ཟངས་ལས་གྲུབ་པའི་རྗེ་
བདག་ཉིད་ཆེན་པོའི་སྐུ་བརྙན་ཆེ་ལེགས་དང་། དམ་ཅན་ཆོས་རྒྱལ་གྱི་སྐུ་ལི་མ་
བཅས་ཕུལ། བྱ་ཕུག་སྔགས་རམས་པ་དང་བདེ་ཐང་རྒྱ་ནག་བླ་མས་ཞུས་ཏེ་བླ་གྲྭ་
དོན་གཉེར་ཅན་མང་པོར་སྨན་བླའི་དབང་དང་། འཇམ་དབྱངས་ཆོས་སྐོར་ལས་
བྱུང་བའི་རྗེས་གནང་ཆ་ཚང་། གྲུབ་རྒྱལ་ཚེ་དབང་། སྟག་དགེ་སྤྲུལ་སྐུས་ཞུས་པ་
ལྟར་འཇིགས་བྱེད་དཔའ་གཅིག་གི་དབང་། མཁའ་སྤྱོད་མའི་སིན་དྷུ་རའི་བྱིན་
རླབས། ཛམ་དཀར་གྱི་རྗེས་གནང་བཅས་དང་། གཞན་དད་ལྡན་ཉུང་འདུས་ལ་
རྟ་གཡང་གི་དབང་། གིང་ལྔ་གཟའ་གདོང་གི་སྲོག་གཏད། ཕུར་བའི་དབང་། །
དམ་ཅན་སྲོག་གཏད། ཁྱུང་ནག་དང་འཇམ་དབྱངས་ནག་པོའི་རྗེས་གནང་
བཅས་བསྩལ། བཅུ་བཞིའི་ཉིན་བདེ་ཐང་རྒྱ་ནག་བླ་མས་ཚོགས་སུ་མང་འགྱེད་
གཟབ་ཅིང་རྗེ་ཉིད་ཚོགས་དབུར་གདན་དྲངས་ཏེ། དངུལ་གོས་ཡོ་བྱད་བཅས་ཀྱི་
དངོས་འབུལ་རྒྱ་ཆེར་སྟབས། དུས་འཁོར་འདུ་ཁང་གསར་བཞེངས་ཀྱི་ཐེབས་
དང་། ཆོས་རྒྱལ་རིགས་ལྡན་རྣམས་ཀྱི་སྐུ་བརྙན་མཆོད་ཡོ། གར་ཆས་བཅས་སྒྲུབ་
ཐེབས་སུ་དངུལ་སྲང་སྟོང་ཕྲག་གཉིས་ཀྱི་རིན་ཐང་འབུལ་རྒྱུའི་ཁས་ལེན་དང་།
དེ་མཐུན་གྱི་བཀའ་ཤོག་གཟེངས་བསྟོད་བཀུར་བཟོའི་གནང་ཆ་བཅས་སྩལ།
བཅོ་ལྔའི་ཉིན་ཚོགས་སུ་གསོ་སྦྱོང་གི་མགོན་དུ་བྱོན། རྒྱུད་པའི་རབ་གནས་ཀྱི་
འདོན་པ་དང་རྡུལ་ཚོན། གྲྭ་ཚང་གཉིས་ཀའི་གཞུང་རྒྱུགས་སྤྲོད་ལེན་སོགས་ལ་
323



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟིགས་རྟོག་དང་། དུས་འཁོར་གྲྭ་ཚང་རྣམས་ནས་ཆོ་གའི་རྒྱུགས་མཚམས་སོ་
སོའི་འདོན་རྟའི་རྒྱུགས་ཕུལ་བར་དགྱེས་ཚོར་ཆེན་པོ་མཛད་དེ། སྔར་འདི་ཕྱོགས་
སུ་དུས་འཁོར་གྱི་དར་ཆ་མེད་ཀྱང་ད་ལྟ་དེའི་བཤད་སྒྲུབ་གསར་དུ་ཚུགས་རྒྱུའི་་་་
ཕྱག་ཕྱི་ཞུ་ནུས་པ་སྐལ་བ་བཟང་། རྗེས་སོར་ཡང་ཐམས་ཅད་ནས་འདི་བཞིན་
བརྩོན་པ་ལྷོད་མེད་བྱེད་དགོས་ཚུལ་གསུངས། བརྒྱད་པའི་ཚེས་གཅིག་ཉིན་དུས་
འཁོར་གྲྭ་ཚང་བ་རྣམས་འཛིན་གྲྭ་གསུམ་དུ་ཕྱེ་སྟེ་མཚན་ཐོ་བཀོད། ས་ཆུ་སྤོ་བའི་
ཕྱིར་ཚེས་བཞིའི་ཉིན་རྨ་ཆུའི་ཁར་ཆིབས་བསྒྱུར་གནང་སྟེ་གུར་སྒར་དུ་བཞུགས།
འདིར་བཞུགས་རིང་རྒྱུན་པའི་ཉམས་བཞེས་སྟེང་དགུང་རེ་བཞིན་ཞི་བ་ལམ་ཟབ་
ཆག་མེད་དུ་གསུངས།་ ཡར་གདོང་རི་ཁྲོད་བཀྲ་ཤིས་དགེ་འཕེལ་གླིང་གི་བཅའ་
ཡིག་སོགས་ལྗགས་རྩོམ་འགའ་ཞིག་ཀྱང་མཛད། བྱ་ཕུག་སྤྲུལ་སྐུ་རྒྱ་ནག་ཏུ་
ཕེབས་ཁར་ཐོན་ཕྱག་ཞུ་བར་སླེབས་པར་གང་ཅིའི་བསླབ་སྟོན་དང་གནང་ཆ་་་་་
བསྩལ། ཆས་པ་རྒྱ་མཁར་སྐུ་ཕྱོགས་རིན་པོ་ཆེ་ནས་རྒྱལ་བུ་ཟླ་མཛེས་ཀྱི་རྟོགས་
བརྗོད་སྙན་ངག་གིས་བརྒྱན་པ་གསར་རྩོམ་གཟིགས་འབུལ་དང་། འགྱངས་མིན་
ཞི་བར་གཞོལ་འདུན་གྱི་ཞུ་ཡིག་ཕུལ་བར་བརྟན་བཞུགས་ཀྱི་གསུང་འཕྲིན་ཚིགས་
བཅད་བསྩལ། སོག་ཡུལ་དུ་འགྲོ་མཁན་འགའ་ཞིག་ལ་འདོད་བསྟན་གྱི་བཀའ་
ཤོག་གནང་། བྱ་ཕུག་སྤྲུལ་སྐུ་སོགས་དད་ལྡན་མང་པོར་ལྗགས་ལུང་མང་ཙམ་
དང༌། ཁྱོ་ཁོའི་གྲྭ་བ་གཅིག་གིས་ཞུས་ཏེ་རྟ་མགྲིན་གསང་སྒྲུབ་གྱི་རྗེས་གནང་
དང་། འཇིག་རྟེན་པའི་རིགས་གཏད་ཅིག་བསྩལ། སྐུ་དབོན་ཆོས་འཕེལ་སོགས་
འཚམས་ཞུ་བ་རྣམས་ཁྲི་ཀའི་འོད་ངོའི་གྲྭ་ཚང་དུ་ཤིང་བཟའ་རྡོ་རྗེ་འཆང་ཆེན་་་་་
པོའི་སྐུ་མདུན་དུ་མཇལ་ཏེ་ཞུ་ཤོག་མ་བུ་དང་། འབུལ་སྐྱེས་རྣམས་བསྟར་བར་
གང་ཅིའི་གསུང་གླེང་ཞིབ་རྒྱས་མཛད། དབོན་ཆུང་ངོ་གཡོག་རྣམས་སྐུ་འབུམ་དུ་
མཇལ་ཕྱག་ཞུ་བར་སོང་སྟེ་གསེར་གདུང་ཆེན་མོར་རྗེ་ཉིད་ནས་འབུལ་བསྐུར་་་་
324



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནང་བའི་ལྷ་རྫས་ནང་མཛོད་ཆེ་ལེགས་དཀར་སེར་ཟུང་གཅིག་སྙན་ཤལ་དུ་་་་་
ཕུལ་ཞིང་བརྒྱ་མཆོད་སོགས་ཀྱི་མཆོད་སྤྲིན་བསྟར། གནས་ཆུང་གི་བཙན་ཁང་
ཆེན་མོར་མཆོད་མེ་སྙན་ཤལ་དང་གསེར་སྐྱེམས་ཕུལ། སླར་འབྱོར་ཚེ་འཇིགས་
བྱེད་བསྙེན་ཆེན་གྱི་ལག་ལེན་གསལ་བར་བཀོད་པའི་མན་ངག་དེ་ལ་བླ་མ་རྡོ་རྗེ་་་་
འཆང་ཆེན་པོ་ནས་ཐུགས་དཔྱད་ཞིབ་འཇུག་གནང་སྟེ་རྒྱུད་ཀྱི་དགོངས་པ་དང་་་་
རྗེས་སུ་མཐུན་པར་པཎ་གྲུབ་རྣམས་ཀྱིས་བཀྲལ་བའི་ཕྱག་བཞེས་རྩ་བའི་བླ་མའི་་་
བར་དུ་བརྒྱུད་པ་གཞན་བསྲེས་ཀྱིས་བསླད་པ་མེད་པའི་ལེགས་བཤད་འདི་ཡབ་་་
རྗེའི་བསྟན་པའི་སྙིང་པོའི་སྲོག་ཟུངས་སུ་སྩལ་བ་བཀའ་དྲིན་བླ་ན་མེད་པར་གྱུར་
ཚུལ་གྱི་གསུང་ཤོག བྱ་ལོ་ཕན་ཆད་མི་འགྱངས་པར་གདན་སར་ཆིབས་བསྒྱུར་
གནང་རྒྱུའི་ཞལ་བཞེས་སོགས་ཟུར་ཞུ་འགའ་ཞིག བ་སོའི་ཌ་མ་རུ་གསེར་སྦྱངས་
སོགས་རིན་པོ་ཆེ་དུ་མའི་རྒྱན་སྤྲས་ཅན། དུས་ཚོད་འཁོར་ལོ་ཆ་གཅིག ཨོ་རུ་
སུའི་བཟོ་བོས་བསྒྲུབས་པའི་སྒྲ་སྙན་ངོ་མཚར་ཆེ་བ། མཛོད་གོས་སེར་པོ་ཡུག རྒྱ་
གར་ཐེར་མའི་སྐུ་གཟན་རྩེར་སོན་བཅས་འབུལ་བསྐུར་གནང་། དགུ་བའི་བཅུ་
དྲུག་ལ་སྐུ་དབོན་ངོ་གཡོག་རྣམས་ཕྱིར་སླེབ་སྟེ་གསུང་ཤོག་དང་འབུལ་སྐྱེས་་་་་་
རྣམས་ཕུལ་བར་དགྱེས་ཚོར་དཔེ་མེད་མཛད། བརྟག་པ་མཁན་འགས་ཐོར་གོད་
ཀྱི་དཔོན་འབངས་རྣམས་ལ་མི་མིན་གདུག་པ་ཅན་གྱི་འཚེ་བ་ཆེ་ཚུལ་ལབ་པ་་་་་་
བདེན་པར་ཞེན་པས་ཐོར་གོད་ཇ་སག་རྐ་ཆུ་ཁར་སྐྱབས་གནས་ཞུ་བར་འོངས།
ཤོག་པ་ལ་ཡང་དེའི་གནོད་པ་ཆེ་ཚུལ་བཤད་པ་བཟློག་པའི་ཕྱིར་རྗེ་ཉིད་གདན་་་་་
དྲངས་པ་ལྟར་ཕེབས། ལམ་བར་ནས་མོ་ཆུའི་རི་ཁྲོད་པ་མིང་སྲིང་རྨ་ཆུའི་ཁར་ས་
ཁུང་དུ་བཞུགས་པ་ས་ཕུག་ཇིབ་པའི་རྐྱེན་གྱིས་ལྔ་ལམ་དུ་གཤེགས་པའི་སར་་་་་་
ཕེབས་ཏེ་ཐུགས་དགོངས་རྫོགས་པའི་བསྔོ་སྨོན་ནན་ཏན་མཛད། ཐོར་གོད་སྡེ་
སྦྱིའི་རིམ་གྲོར་འཇིགས་བྱེད་ཞི་བའི་སྦྱིན་སྲེག་དང་། དྲུག་ཅུ་བ་གསུངས། སེར་
325



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྡེས་གསོལ་བ་བཏབ་བ་བཞིན་དོན་གཉེར་བ་རྣམས་ལ་བདེ་མཆོག་དྲིལ་བུ་ལྷ་་་་
ལྔའི་དབང་གནང༌། སྔོན་འགྲོའི་གསུང་བཤད་སྐབས་ད་ལྟའི་ལུང་བསྟན་པ་
རྣམས་ཀྱི་བཤད་སྲོལ་ལྟར། མི་འདོད་པ་ཐམས་ཅད་སྡུག་འདྲེས་བསྐྱེད་པར་
བཟུང་ནས་རྣམ་རྟོག་རྒྱ་བསྐྱེད་ན་གནོད་བྱེད་ཇེ་མང་དུ་འགྲོ་བས། དེ་ལས་རྐྱེན་
ངན་ཅི་བྱུང་ཡང་མཆོག་གསུམ་རིན་པོ་ཆེར་བློ་བཀལ་ནས་ལས་འབྲས་ཀྱི་སྤང་་་་་
བླང་དང་མཐུན་པའི་འགལ་རྐྱེན་བཟློག་ཐབས་རེ་ལ་འབད་ན་ཐུགས་བརྟན་པ་་་་
ཡོད་ཚུལ་གསུངས་པ་དགོངས་གཞི་ཟབ་པར་མངོན། སེར་མང་དམ་ཚིག་གཙང་
བ་དང་རྣམ་དཀར་གྱི་རྒྱུན་གང་ཡོད་མ་ཉམས་པ་གལ་ཆེ་ཚུལ་གྱི་བསླབ་བྱའང་་་་་
སྩལ། འགའ་ཞིག་བསྙེན་རྫོགས་དང་དགེ་ཚུལ་དུ་བསྒྲུབས་ཤིང་དད་ལྡན་རང་
རང་གི་འདོད་མོས་དང་བསྟན་པའི་ལྗགས་ལུང་མང་ཙམ་གནང་། ཐོར་གོད་
དང་ཨ་རིག་གི་རུ་སྐོར་འགར་ཕེབས་བཞུད་མཛད། མཁྱེན་པའི་གཏེར་ཆེན་
མཚུངས་པ་མེད་པ་བླ་བྲང་རྒྱལ་མཆོག་སྤྲུལ་རིན་པོ་ཆེས་སྙན་ཚིག་གི་ལམ་ནས་་་་
དྲངས་པའི་ཞུ་ཤོག་ཕུལ་བར་དེ་མཐུན་གྱི་ལན་ཡང་སྩལ། ཐོར་གོད་དང་བེ་སི་ཆེ་
ཆུང་སོགས་སུ་གནག་ལུག་མང་པོ་ཚེ་ཐར་དུ་གཏོང་བཅུག ལྷ་སྡེ་ཉིན་མའི་
མཚམས་པ་ཆོས་བསམ་གྱིས་ཞུས་ཏེ། སྲད་རྒྱུད་ལུགས་ཀྱི་དགའ་ལྡན་འཕོ་ཁྲིད་
སྩལ། གཟའ་རུ། ཨ་སྐྱིད། མཛོད་དགེ་སྟོད་མ་རྣམས་སུ་སྦྱིན་བདག་རྣམས་ཀྱི་རེ་
བ་བསྐངས། མར་ལམ་སྟག་ཚ་དགོན་དུ་གདན་དྲངས་པ་བཞིན་འདུ་ཁང་དུ་
ཕེབས། གྲྭ་བ་ལྷ་འདྲེས་རྒྱུད་བརླམས་པ་འགའ་ཙམ་བྱུང་བའི་གནས་ཚུལ་ཞུས་
པར། ཞལ་ནས། ཚུལ་ཁྲིམས་དག་པོ་སྲུང་མཁན་དང༌། མཆོག་གསུམ་རིན་པོ་
ཆེར་བློ་ཁེལ་ངེས་ཀྱི་སྐྱབས་འགྲོ་དང་ལྡན་པ་ལ་སྡུག་འདྲེའི་གནོད་པ་འབྱུང་མི་་་་
སྲིད་མོད། འདི་ཚོ་རང་རང་གི་འཆར་སྒོ་ཕྱིན་ཅི་ལོག་དང༌། སྔོན་ལས་ངན་པས་
བསྐུལ་བ་ཡིན་འགྲོ་བས་རང་གི་རྩ་བའི་བླ་མ་དང་དབྱེར་མེད་པའི་འཇམ་མགོན་་
326



།
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཙོང་ཁ་པ་ཆེན་པོར་གདུང་ཤུགས་དྲག་པོས་གསོལ་བ་བཏབ་སྟེ་དམིགས་བརྩེ་མ་་་
གྲངས་གསོག་ལ་འབད་ན་སྐྱོན་མེད་ཚུལ་སྩལ། ཉེར་བཞིའི་ཉིན་གདན་སར་
བབས། ཧོར་ཚང་ཕྱོགས་ནས་གདན་འདྲེན་པ་ཡང་ཡང་སླེབས་ཀྱང་མནལ་ལྟས་
འཚུབ་པའི་རྐྱེན་གྱིས་བཤོལ་ཏེ་ཉེར་དགུ་ནས་མཚམས་ཀྱི་བཅད་རྒྱ་དམ་པོར་་་་་
བཞུགས། མགོ་ཟླའི་ཚེས་གཅིག་ཉིན་སྐུ་མཚམས་ཀྱི་ཐུན་གསེང་དུ། གདན་སའི་
མཁན་པོ་རྣམ་པ། དགེ་བསྐོས་རྒན་མང་བཅས་ནས་སྐུ་མདུན་པ་རྣམས་བརྒྱུད་
དེ་དུས་འཁོར་གྱི་དབང་གི་སྙན་གསན་ཕུལ་བའི་ལན་དུ། སྤྱིར་ད་ལྟ་དབང་
བསྐུར་འོས་པའི་བླ་སློབ་མཚན་ལྡན་དཀའ་ཚུལ། ཡང་སྒོས་དུས་འཁོར་གྱི་དབང་
འདི་རྒྱུད་སྡེ་གཞན་དང་མི་འདྲ་བའི་བཤད་སྲོལ་བརྟེན་པ་དང༌། སྔོན་ཆད་
ཕྱོགས་འདིར་དར་ཁྱབ་ཆུང་སྟབས་བགེགས་བར་ཆད་ཀྱང་ཡོད་ཤས་ཆེ་ཚུལ། སྔ་
མོ་ཤིང་བཟའ་རྡོ་རྗེ་འཆང་ལ་གདན་ས་འདི་ནས་དུས་འཁོར་དབང་གནང་་་་་་་
དགོས་ཚུལ་ཞུས་སྐབས། འདི་ནས་ཁྱེད་རང་གིས་བསྐུར་དགོས་ཞེས་བཀའ་
ཕེབས་ཡོད་པས་འབུལ་དགོས་ཤས་ཆེ་མོད། རེ་ཞིག་སྒྲུབ་མཆོད་ཚུགས་རྒྱུར་
བསླབ་སྦྱངས་བྱེད་དགོས་མང་བ་དང༌། དབང་ཐོབ་ཚུལ་མོས་གུས་ཀྱི་ཁྱད་པར་
ལ་བལྟོས་པ་ལས་སྔ་ཕྱིའི་རིང་ཁྱད་མེད་སྟབས་རེ་ཞིག་འཐེན་ཙམ་དགོས་ཚུལ་གྱི་་
བཀའ་ལན་སྩལ། ཕྱི་ཉིན་སྐུ་མཚམས་གྲོལ་ཏེ་རི་ཁྲོད་དུ་ཕེབས་ནས་བཅད་རྒྱར་
བཞུགས། རྒྱལ་ཟླའི་ཚེས་ལའང་ལས་སྣེ་རྣམས་ནས་དུས་འཁོར་གྱི་དབང་གི་ཐོག་
མ་གདན་ས་རང་དུ་སྩོལ་དགོས་ཚུལ་གྱི་བསྐྱར་ཞུ་ཕུལ་བར། ཆོས་ཟབ་མོའི་ཆེད་
དུ་གསོལ་བ་ཡང་ཡང་འདེབས་དགོས་པ་རེད་དེ། སྔ་མགྱོགས་སུ་དེ་འདྲའི་ཐོག་
ཏུ་ཁེལ་བ་མི་ཡོང་ཞེས་གསལ་ཁ་མ་གནང་། དེ་ལྟར་ཟླ་བ་གསུམ་གྱི་རིང་བཅད་
རྒྱ་དམ་པོར་བཞུགས་ཚེ། སྐབས་འགར་འཚུབ་ལྟས་སུ་མངོན་པ་འགའ་བྱུང་ཡང་
རིམ་གྱིས་གཟིམས་རྨིས་སོགས་ཇེ་བདེར་སོང་། མནལ་ལྟས་སུ་བསྙད་པ་མང་
327



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཙམ་བྱུང་བར་འཁུམས་ཀྱང་རྫོགས་པར་གསུངས་དུ་མ་བཞེད། རེ་གཉིས་ཙམ་
གསུང་གླེང་གི་ཞར་ལ་ཕེབས་པ། ནུབ་གཅིག་ཆོས་སྐྱོང་ཞིག་ལ་སྙན་ཤལ་འབུལ་
རྩིས་མཛད་ཚེ་བྱམས་སྐུ་ཞིག་ཏུ་གནས་གྱུར་པ་ལ་སྙན་ཤལ་ཕུལ་བ་ན། སྒྲོལ་མའི་
སྐུ་མཐོ་གང་བ་ཕན་ཚུན་འབྱོན་བཞུད་བྱེད་པ་ཞིག་ཏུ་གྱུར་པ་དང་། དེའི་འཁྲིས་
སུ་རྡོ་རྗེ་ཕག་མོ་ཕག་གདོང་ཅན་གྲི་ཐོད་འཛིན་ཅིང་མཆན་ཁུང་དུ་ཁ་ཊཾ་ཀ་་་་་་་
བཙུགས་པ་གཡས་བརྐྱང་གིས་བཞུགས་པའི་སྐུ་ཉམས་ཤིན་ཏུ་དོད་པ་ཞིག་ལ་་་་་་
ཡུམ་གྱི་རྐང་བརྒྱད་བརྗོད་དེ་བསྟོད་པས་དྲུང་འཁོད་འགའ་ལ་སྐུ་དེས་བྱིན་
རླབས་བྱེད་པ་དང༌། ནུབ་གཅིག་ལྷ་དང་བླ་མའི་སྐུ་བརྙན་མང་པོ་རི་མོར་བྲིས་
པའི་མཆོད་སྟེགས་རྒྱ་ནག་མ་ཤེལ་སྒོ་ཆེན་པོ་འགའ་ཞིག་དང་བཅས་འབུལ་བ་་་་
དང༌། རཀྵའི་ཕྲེང་བ་གསར་བ་ཆ་ཚང་ཕྲེང་ལུང་མེད་པ་ཞིག་ཕྱག་ཏུ་ཚུད་པ་
རྨིས་ཚུལ་གསུངས་པ། མནལ་ལྟས་ཕྱི་མ་འདི་སྔགས་ཀྱི་དངོས་གྲུབ་འགྲུབ་པ་ལ་
བྱུང་ཆུབ་ཀྱི་སེམས་རྣམ་པ་གཉིས་ཕྲེང་ཐག་གི་ཚུལ་དུ་དགོས་པ་དེ་མ་བྱུང་བའི་་་
བརྡའ་ཡིན་ནམ་སྙམ་པ་བྱུང་གསུངས་པ་དགོངས་གཞི་ཤིན་ཏུ་ཟབ་པར་མངོན།
ཡང་ལྗགས་ཐུན་གྱི་སྐབས་སྐྱབས་མགོན་ཤིང་བཟའ་རྡོ་རྗེ་འཆང་ཐུགས་ལ་དྲན་་་་་
ནས་སྤྱན་ཆབ་ཡུན་རིང་བསིལ་དགོས་པ་ལན་རེ་གཉིས་བྱུང་བ་ཅི་ཞིག་གི་ལྟས་་་་
ཡིན་ཞེས་དྲུང་འཁོད་རྣམས་ལ་གསུངས་པ། ཟབ་ལམ་བླ་མའི་རྣལ་འབྱོར་གྱི་
སྒོས་རིམ་གཉིས་ལ་བོགས་ཐོན་པའི་རྣམ་ཐར་གཞན་འགྲན་མེད་པ་ཞིག་ཡིན་་་་་
ནམ་སྙམ་སྟེ། ཇི་སྐད་དུ་ཕྱག་ན་པདྨོ་བསྐལ་བཟང་རྒྱ་མཚོས། རྙོག་བྲལ་ཡིད་ཀྱི་
མེ་ལོང་གཙང་མའི་ངོས། །མགོན་ཁྱོད་བཀའ་དྲིན་ཐུགས་ཀྱི་སྣང་རིས་གསང༌། །
ཡང་ཡང་ཤར་བའི་ངོ་མཚར་འདི་མཐོང་ཚེ། །ཐ་མལ་འཁྲུལ་བའི་འཁོར་ལོ་ཞིག་
པ་སྙམ། །ཞེས་གསུངས་པ་ལྟར་རོ། །ཚ་ཁོ་ནས་ད་ཚང་དགེ་བཤེས་རིན་པོ་ཆེས་
གསུང་ཤོག་བསྐུར་གནང་མཛད་པའི་ལན་ཡང་སྩལ། རྗེ་ཐམས་ཅད་མཁྱེན་པའི་
328



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྣང་བརྙན་མཐོ་གང་བ་ཚོང་དཔོན་དགེ་ལེགས་མའི་སྐུ་ཉམས་ཇི་བཞིན་ཐོན་པ་་་
ཞིག་གསར་བཞེངས་མཛད་དེ། གཟུངས་གཞུག་ཚད་ལྡན་ཕུལ་ནས་ཐུགས་དམ་
རྟེན་གྲས་སུ་བཞུགས་སུ་གསོལ། བསྙེན་པའི་ཁ་སྐོང་གི་སྦྱིན་སྲེག་དང་ཚོགས་
འཁོར་མཛད། མཚན་མོ་དེར་མནལ་ལམ་དུ། རྒྱལ་བ་ཀུན་ཡུམ་དབྱངས་ཅན་
ངག་གི་ལྷ། །གདུག་པ་འདུལ་ཕྱིར་རྡོ་རྗེ་རོ་ལངས་མ། །བསྟན་པ་བསྲུང་ཕྱིར་མི་
སྡུག་སྲིན་པོའི་གཟུགས། །ཞེས་དང་། དུས་མཐའ་མུན་པའི་གོས་གྱོན་སྔོ་སངས་
མས། །ཐུན་མཚམས་ཆུ་འཛིན་བཞོན་པ་ལ་བརྟེན་ཏེ། །ཟླ་བའི་ཐོད་བཅིང་སྤྲིན་
སྒྲའི་དབྱངས་སྒྲོག་ན། །བསྟན་སྲུང་དབང་མོ་ཁྲོད་ཀྱི་དཔེ་ཟླར་འོས། །ཞེས་པ་
གསན། ཚིགས་བཅད་སྔ་མའི་རྐང་བ་ཕྱི་མ་བརྗེད་སོང་གསུངས། ཉམས་སྣང་
འདི་རིགས་ཕལ་ཆེར་ལ་རྗེ་ཉིད་ནས་གསལ་ཆ་མ་མཛད་པས་ལོང་བས་གར་་་་་་་
མཁན་གྱི་རྣམ་འགྱུར་ལ་རྟོག་པ་དང་ཆ་མཚུངས་པར་བདག་འདྲའི་སྐྱེ་བོ་རང་་་་་་
འགའ་བ་ཞིག་གིས་འཕགས་ཆེན་དམ་པའི་དག་པ་ཡེ་ཤེས་ཀྱིས་གཟིགས་ངོར་་་་་
ཤར་བའི་ཉམས་སྣང་ལ་དེ་དང་འདིའོ་ཞེས་ཁ་ཚོན་བཅད་པར་ག་ལ་ནུས།
གནམ་གང་ལ་སྐུ་མཚམས་གྲོལ་ཏེ་བླ་བྲང་ཆེན་མོའི་གཟིམས་ཆུང་དུ་ཕེབས།
མེ་བྱའི( སྤྱི་ལོ༡༨༩༧) ལོ་གསར་སྐབས་ཚེས་གཏོར་རྒྱས་པ་དང་། དགའ་
སྟོན། གྲྭ་ཚང་ལ་ཕྱག་དབང་། དགེ་འདུན་ཉི་ཤུའི་ཚོགས་གླེང་བཅས་སྔར་རྒྱུན་
དང་འགྲེ། གཟའ་རུར་དྲུང་ཡིག་བརྩོན་འགྲུས་ཀྱི་མ་རྒན་འདས་པའི་སར་ཕེབས་
ཏེ་ཀུན་རིག་གི་སྦྱངས་ཆོག་དང་འཕོ་བ་སོགས་གནང་སྟེ་ཕྱིར་བྱོན། ཉིན་ཁ་ཤས་
ཀྱི་རིང་གུར་ཞལ་གྱི་བསྐང་བ་གསུངས། བཅུ་གསུམ་གྱི་ཉིན་ཞོགས་པའི་གསུང་
ཆོས་ཀྱི་ཚོགས་དབུར་ཕེབས་ཏེ་དགེ་ལྡན་བསྟན་འབར་མའི་གཟབ་བཤད་རྗེ་རིན་
པོ་ཆེའི་རིང་ལུགས་ཀྱི་མདོ་སྔགས་ཟུང་དུ་འབྲེལ་བའི་ལྟ་སྒོམ་སྦྱོད་པ་དང་།
མཁས་བཙུན་བཟང་པོའི་ཁྱད་ཆོས་ལས་བརྩམས་པའི་ལེགས་བཤད་བླ་ན་མེད་པ་
329



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྙིང་པོའི་གནད་རྣམས་སོ་སོའི་ས་བཅད་དུ་ཐོན་ཞིང་ཚིག་ཕྲད་རེ་རེ་ཙམ་གྱིས་་་་
ཀྱང་དོན་གྱི་འགངས་ཆེ་ས་གོ་བ་སྟེར་ཕུལ་ཆེ་བ། མཁས་རློམ་གཞན་གྱི་ཁ་ནས་
དེ་འདྲའི་ཕྱོགས་ཙམ་ཡང་ཐོན་པར་དཀའ་བའི་ལྗགས་བཤད་ངོ་མཚར་བ་མཇུག་
ཏུ་ཚོགས་གཏམ་བཅས་སྩལ། དྲོས་ཚོགས་ལ་དགོན་པའི་གྲྭ་རིགས་བྱམས་པ་རྒྱ་
མཚོ་སོག་ཡུལ་ནས་ཕྱིར་སླེབས་པ་དེས་ཚོགས་དབུར་གདན་དྲངས་ཏེ་དངོས་པོ་་་་
གྱ་ནོམ་པའི་འབུལ་བ་དང་། གྲྭ་ཚང་ལ་མང་འགྱེད་མཆོད་རྫས་འགའི་འཇོག་པ་
བཅས་གཟབ། རྒྱ་ནག་པ་ཞིག་གིས་སྒྲོལ་སྐུ་ཆེ་ལེགས་ཤིག་ཕུལ། བཅུ་བཞིའི་ཉིན་
འཆམ་གཟིགས་དང་། བཅོ་ལྔར་སྨོན་ལམ་གྱི་ཚོགས་དབུ་དང་དགུང་མོའི་མཆོད་
པ་ལ་གཟིགས་རྟོག་མཛད། བཅོ་བརྒྱད་ལ་མཛོད་ཀྱི་འཛིན་གྲྭ་ནས་མཛོད་རྩའི་
རྒྱུགས་ཕུལ། མཛོད་དགེ་སྟོད་ནས་གདན་འདྲེན་ནན་ཆེ་བ་བཞིན་བཅུ་དགུའི་
ཉིན་བཏེགས། སྟག་ཚ་དགོན་པའི་གྲྭ་བ་འགའ་ཞིག་སོགས་བསྒྲུབ་བྱ་མང་པོར་
བསྙེན་རྫོགས་ཀྱི་སྡོམ་པ་བསྩལ། འདུ་ཁང་དུ་ཇ་ཐབ་ཐོག་གྲྭ་ཚང་ལ་མཇལ་ཁ་
གནང་། ནང་བ་ནས་སྤྲུལ་སྐུ་ཚང་ལ་ཚེ་དབང་བསྩལ། ཨ་ལགས་རྨོག་རུ་རིན་པོ་
ཆེའི་ཡང་སྤྲུལ་བཞུགས་སྒར་ཐོག་ཏུ་ཕེབས་བཅུག་པ་ལ་ནང་མཛོད་ཚེ་སྐུས་་་་་་་
བརྒྱན་པ་ཞིག་ཕྱག་བདར་ཏེ་གནང་ནས་བྱབས་ཁྲུས་དང་ཚེ་དབང་སྩལ། དབྱར་
དུས་འདིར་གདན་སར་ཕེབས་དགོས་ཚུལ་གྱི་བསླབ་སྟོན་དང་གནང་ཆ་གཟབ།
ཨ་སྐྱིད། གླིང་བ། རྐ་ཆུ་ཁ་སོགས་སུ་འདོད་ཆོས་སྩལ་ནས་གཉིས་པའི་ཚེས་
གཅིག་ལ་གདན་སར་ཕེབས། བླ་མ་ལས་སྣེ་རྣམས་ནས་དུས་འཁོར་གྱི་དབང་གི་
དོན་དུ་གསོལ་བ་ནན་ཏན་བཏབ་པས་ལོ་འདིར་སྩོལ་རྒྱུའི་ཞལ་བཞེས་གནང་།
ཚེས་གསུམ་ལ་དབུ་མའི་འཛིན་གྲྭས་དབུ་མ་འཇུག་པའི་རྒྱུགས་དང༌། དུས་
འཁོར་གྲྭ་ཚང་བ་རྣམས་ནས་བདག་བསྐྱེད་ཀྱི་འདོན་རྟའི་རྒྱུགས་འཕྲོ་རྫོགས་པར་
ཕུལ་བ་ལ་དགྱེས་ཚོར་གནང་། ད་ཚང་དགེ་བཤེས་རིན་པོ་ཆེས་ཞུ་ཡིག་གི་ལམ་
330



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནས་བསྐུལ་བ་ལྟར་མགོན་པོ་ཕྱག་དྲུག་པའི་ཚོགས་མཆོད་དང་འདོད་གསོལ།
མོས་པ་སྣ་ཚོགས་པ་དུ་མའི་ངོར་སྨྱུང་གནས་ཆོ་ག་མདོར་བསྡུས་དང་། དུས་
འཁོར་གྱི་ཆོ་ག་མདོར་བསྡུས། འཇིག་རྟེན་པའི་སྲོག་གཏད་ཆོ་ག་སོགས་ལྗགས་
རྩོམ་འགའ་ཞིག་གནང༌། འདི་སྐབས་ཕྱག་ཆུའི་གཉན་ཆེན་ནས་སྨད་ཕྱོགས་སུ་
འབྱོན་པར་བསྐུལ་བའི་ཉམས་གསལ་བོ་ཞིག་བྱུང་བ་འདྲ་སྟེ། གློ་བུར་དུ་
བསངས་དང་གཤེགས་གཏོར་བཅས་བསྔོ་བ་མཛད་ནས་གཉན་ཆེན་ཁོ་རང་གིས་་
དབང་བསྒྱུར་བའི་ཕྱོགས་དེར་སོང་ན་དགའ་ཚོད་རེད་གསུངས། སྤྱི་ཟུར་དཀོན་
མཆོག་བསྟན་འཛིན་ལ་དུས་འཁོར་གྲྭ་ཚང་གསར་འཛུགས་ཀྱི་འདུ་ཁང་བཞེངས་་
རྒྱུའི་ཁུར་ལེན་དགོས་ཚུལ་གྱི་བཀའ་ཕེབས་ཤིང་འདུན་པ་ལྟར་བཀའ་ཤོག་ཀྱང་་་
སྩལ། རི་ཁྲོད་པ་འགས་ཞུས་ངོར་འཇིགས་བྱེད་དཔའ་བོ་གཅིག་པའི་དབང་
དང་། འཇམ་དབྱངས་དཀར་པོའི་རྗེས་གནང་སྩལ། ས་སྐྱ་བན་ཡུ་བླ་མས་གུར་
གྱི་སྒོ་ནས་དྲུག་ཅུ་བའི་གཏོར་ཆེན་ཞག་བཅུ་དགུར་བསྒྲུབས་ཏེ་ཚེས་དགུའི་་་་་་
མཚན་མོ་ཐང་ཟོར་དུ་འཕངས། སོག་པོ་ཛ་ན་གི་རྣམ་གྲོལ་ཟེར་བའི་མིག་མཐོང་
མཁན་ཞིག་ཡོད་པ་དེས་ཞབས་བརྟན་འགའ་ཞིག་བསྒྲུབས་ཏེ་བླ་བྲང་མདུན་ངོས་
ཀྱི་ཆུ་འགོའི་ནང་ནས་མནན་གཏད་ཁ་ཤས་ལེན་ཁུལ་བྱས་པ་ལའང་བཀག་ཆ་མ་་
མཛད། ས་སྐྱ་བན་ཡུ་བླ་མ་ལ་གུ་རུ་ཞི་བའི་དབང་དང༌། རྒྱལ་ཆེན་ཤུགས་ལྡན་
གྱི་སྲོག་གཏད་སྩལ། གཙོས་དང་ཧོར་ཚང་ཕྱོགས་ཀྱི་སྒང་གྲོང་སོ་སོ་ནས་གདན་
འདྲེན་ནན་ཆེ་བ་བཞིན་ལྷ་ཁང་སོ་སོར་མཆོད་མཇལ་མཛད་དེ་བཅུ་གསུམ་ལ་་་་་
བཏེགས། རྒྱ་མཆེད་སོགས་ཆས་པའི་དཔྱིས་ཀྱི་སྡེ་སོ་སོར་མི་ཁྱིམ་དུ་མའི་རེ་བ་
བསྐངས། རྒུམ་པའི་དགོན་གསར་དུ་ཆིབས་བསུ་སེར་སྦྲེངས་དང་བཅས་ཕེབས་
ཏེ། ཆ་གན་ཧུ་ཐོག་ཐུའི་བླ་བྲང་དུ་བཞུགས་གདན་འཇགས། ནང་ཆེན་གྱི་ལས་
དོན་དང་། ཡང་སྤྲུལ་འཁྲུལ་མེད་མྱུར་གསལ་སོགས་ཀྱི་དོན་ལ་ཐུགས་བརྟག་
337



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དང་བསླབ་བཀོད་སྩལ། དོན་གཉེར་ཅན་འགས་ཞུས་ཏེ། སྨན་པའི་འདུ་ཁང་དུ་
གཡུ་ཐོག་སྙིང་ཐིག་གི་སྨན་དབང་སྐོར་དང་། ལྷ་སྨན་མཆེད་གསུམ་གྱི་རྗེས་
གནང་བཅས་སྩལ་བའི་མཇུག་ཏུ་གཡུ་ཐོག་སྙིང་ཐིག་གི་སྨན་དབང་འདི་རྙིང་་་་་་
ཕྱོགས་སུ་གཏོགས་པ་ལྟ་བུ་ཞིག་རེད་མོད། རང་རེའི་དམ་པ་གོང་མ་མང་པོས་
གསན་བཞེས་མཛད་པས་དགག་བྱ་མེད་འདྲ་ཞིང་སྨན་པ་རྣམས་ལ་ལྷག་པར་་་་་
གལ་ཆེ་བ་ཞིག་ཡིན་སྟབས་ད་ལམ་སྨན་པའི་འདུ་ཁང་དུ་བཏོན་པ་ཡིན། གྲྭ་ཚང་
སོ་སོ་གང་ཡིན་ཡང་རང་རང་གི་དགེ་རྒན་ལས་སྐབས་སུ་བབས་པའི་མཛུབ་ཁྲིད་་
ཞུ་བ་ཆོས་གྲྭར་བགྲོ་གླེང་ཚུལ་བཞིན་བྱེད་པ་བློ་འཛིན་སྐྱོར་སྦྱངས་གར་ཐིག་་་་་
དབྱངས་རྟ་འདོན་པ་སོགས་གཞན་གྱིས་སྙན་བསྐུལ་ལ་མ་ལྟོས་པར་ཁུར་བཞེས་་་
མཛད་པ་དང༌། སྒྲིག་ལམ་ཚུལ་བཞིན་བརྩི་དགོས་ཚུལ་གྱི་བསླབ་བྱ་གནང་། ཧུ་
ཐོག་ཐུ་རིན་པོ་ཆེ་ནས་གྲྭ་ཚང་འདིར་རྒྱུད་མཚན་ཉིད་ཀྱི་གཞི་བཏིང་སྟེ་སྐྱོང་ལོང་
མ་བྱུང་བར་ཞིང་གཞན་དུ་དགོངས་པ་གཏད་པས་ཆ་རྐྱེན་མ་འཛོམ་པ་དང་།
སྒྲིག་ལམ་མ་ནུས་པའི་དབང་གིས་འགྲོ་འདོད་ཆེ་བ་མང་བ་སོགས་གང་ཐད་ནས་་
ཚགས་དཀའ་བ་ཙམ་བྱུང་ཡང་། སྐྱབས་རྗེ་ཉིད་ནས་སྒྲིག་ལམ་དང་འཆད་ཉན་
གྱི་དོན་ལ་སྔ་ཕྱིར་བཀའ་ནན་ཡང་ཡང་སྩལ་བ་དང་བླངས་བྱེད་མི་མང་ཙམ་བྱུང་
ཞིང་འཆད་ཉན་ཡང་རིམ་གྱིས་གཞི་ཚུགས་པ་སོགས་སྐུ་དྲིན་བླ་ན་མེད་པར་གྱུར།
མར་འགག་སོགས་བརྒྱུད་དེ་ཕེབས་པར་གཙོས། མཛོད་དགེ་དམེ་བོ། ཧོར་ཚང་
སོགས་ཀྱི་འཚམས་ཞུ་དང་རིང་བསུ་བ་འབྱོར། རྒྱུ་ཚང་རི་ཁྲོད་པས་མཁའ་སྤྱོད་
མའི་སྟོང་སྐུ་གསེར་ཐང་ཕུལ་བ་ཚེས་བཅུ་དང་འཛོམ་པས་དགྱེས་ཚོར་མཛད།
ཆས་པ་ཡར་ཐང་དགོན་པར་ཕེབས་ཏེ། ནང་རྟེན་རྣམས་ལ་ཞིབ་མཇལ་དང་།
ཚོགས་མང་ལ་གསང་འདུས་རྩ་རྒྱུད་ལེའུ་དང་པོ་དང་། བདེ་མཆོག་རྩ་རྒྱུད་ལེའུ་
དང་པོ་གཉིས་ཀྱི་ལུང་སྩལ། མཇུག་ཏུ་དངོས་འབུལ་དང་བཅས་བརྟན་བཞུགས་
332



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱི་བཤད་པ་ཞུས་པའི་ལན་དུ། བདེ་གསང་གི་རྩ་རྒྱུད་ལེའུ་དང་པོ་གཉིས་ཀྱིས་
རྒྱུད་ཀྱི་བརྗོད་བྱ་ཡོངས་རྫོགས་བསྟན་པས་བདེ་གསང་གི་རྒྱུད་འཆད་ཉན་གྱི་་་་་
རྟེན་འབྲེལ་འགྲིགས་པ་ཡིན། དགོན་འདིར་སྨད་རྒྱུད་ཀྱི་ཕྱག་ལེན་ངོས་གཙང་
ཡོད་ཚུལ་སྔར་ནས་ཐོས་པས་སླད་དུའང་སྔར་རྒྱུན་གྱི་སྒྲིག་ལམ་ཕྱག་ལེན་་་་་་་་་་
དབྱངས་རྟ་སོགས་ཉམས་མེད་གོང་འཕེལ་དུ་མཛད་དགོས་ཚུལ་གྱི་བསླབ་སྟོན་་་་་
དང་། ཡར་ཐང་སྐུ་ཕྱོགས་རིན་པོ་ཆེའི་མཆོག་སྤྲུལ་མྱུར་གསལ་གྱི་དོན་དུ་རིམ་གྲོ་
གང་དགོས་ནང་བཅར་དུ་སྩལ། བདེ་ཐང་སོགས་བརྒྱུད་ཀླུ་ཆུང་དགོན་དུ་ཆིབས་
བསུ་སེར་སྦྲེངས་དང་བཅས་བྱོན། སྒྲིག་ལམ་དང་འདོན་ཕྱག་ལེན་སོགས་ལ་དག་
ཐེར་དང་བསླབ་སྟོན་གནང་། ལྕང་ལུང༌། ཆས་པ་རྒྱ་མཁར་དགོན་པ། ས་དམར་
སོགས་བརྒྱུད། སྐྱ་བསུ། སེར་བསུ། སེར་སྦྲེངས་དང་བཅས་གཙོས་དགོན་དུ་
ཕེབས། ཁྲི་ཆེན་མཆོག་སྤྲུལ་རིན་པོ་ཆེ་དང་ལུགས་གཉིས་ལས་བརྩམས་པའི་
གསུང་གླེང་འཕེལ། སྙན་ངག་དོན་རྒྱན་གྱི་དཔེར་བརྗོད་སོགས་གསར་རྩོམ་
འགའ་ཞིག་གཟིགས་འབུལ་ཞུས་པར་བཅོས་བསྒྱུར་འགའ་དང༌། རེ་ཞིག་བསླབ་
སྦྱངས་གཙོ་བོར་མཛད་ན་ཡུན་གྱིས་འཆད་རྩོམ་གང་གནང་ཡང་ལས་སླ་ཚུལ་་་་་་
ཞལ་གདམས་སུ་སྩལ། གཞུང་ནས་དབང་འགའ་ཞིག་གི་སྙན་སྒྲོན་ཕུལ་བར་ཡར་
ལམ་གནང་རྒྱུའི་ཞལ་བཞེས་མཛད། གཙོས་དང་ཙ་ཡུའི་གྱོད་ཆེན་འགྲིགས་
འདུམ་དགོས་ཚུལ་གྱི་བཀའ་ནན་གནང་བ་སོ་སོས་དང་དུ་བླངས་བྱུང་བར་དེ་་་་
མཐུན་གྱི་གཟུ་འཇོག་རྒྱུའི་བཀོད་ཁྱབ་སྩལ། ཁ་གྱ་ནས་འགྱང་རོ་དང་བསེ་ཚང་
གི་ཤོག་པ་གཉིས་གདན་འདྲེན་དང་འཚམས་ཞུར་སླེབས། ཆིབས་བཏེགས་པ་ཁ་
གྱ་སྟག་མགོའི་ཐང་དུ་བཞུགས་ཞག་མཛད་ཐོག ཕྱག་ཆུའི་གཉན་ཆེན་ལ་
བསངས་དང་གཤེགས་གཏོར་གཏོང་བ་གནང༌། བཀའ་ལས་གཉན་ཆེན་དང་།
གཡུ་རྩེ་འདི་ཚོ་གཞི་བདག་མཐུ་བོ་ཆེ་ཡིན་སྟབས། བསྟན་པའི་དོན་དུ་འཕྲིན་
333



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལས་བཅོལ་ན་སྒྲུབ་པའི་ནུས་པ་ཡོད་ངེས་ཡིན་འདུག སྔ་མོ་གཉན་ཆེན་གཏོར་
ཆོག་རྩོམ་རྒྱུའི་དབུ་ཚུགས་པ་མཇུག་མ་ཕུད་པར་ལུས་པ་ལ་ཞེ་བསྐང་ཅུང་ཟད་་་་
ཡོད་ཤས་ཆེ་བས། ད་ལམ་དེའི་མཇུག་གྲུབ་པ་བྱེད་དགོས་གསུངས་ནས་གསུང་
རྩོམ་མཛད་པའི་དབུ་ཚུགས། ཧོར་ཚང་གི་སྡེ་སོ་སོས་ཆིབས་བསུ་དང་། གྲྭ་མང་
གིས་སེར་སྦྲེངས་དང་བཅས་གསུམ་པའི་བཅོ་ལྔའི་ཉིན་ཧོར་ཚང་སྒར་གསར་དུ་་་་
ཕེབས། དེ་ཉིན་སྐུ་འཁོར་འགའ་ཞིག་དང་ལྷན་ཅིག་དུས་འཁོར་གྱི་ཆོ་ག་
གསུངས་པ་དགོས་དབང་ཁྱད་པར་ཅན་ཞིག་ཡིན་པར་མངོན། རྒྱ་ཚང་རི་ཁྲོད་
པས་ཀུན་མཁྱེན་ཆེན་པོ་འཇམ་དབྱངས་བཞད་པའི་རྡོ་རྗེའི་འདྲ་སྐུ་ཞིག་ཕུལ་བ་་་
ལ་རྟེན་འབྲེལ་ལེགས་ཚུལ་ཕེབས། ཡས་མས་ཀྱི་བླ་སྤྲུལ་ཆེ་ཆུང་དུ་མ། དཔོན་
ཆེན་འགའ་ཞིག སེར་སྐྱ་ཕོ་མོ་བརྒྱ་སྟོང་དུ་མ་མཇལ་ཞུར་འོངས་པ་བསྔོ་སྨོན་
དང་འདོད་ཆོས་ཀྱིས་རེ་བ་བསྐངས། རྗེ་འཇམ་དབྱངས་བཞད་སྤྲུལ་རིན་པོ་ཆེར་
དངུལ་རྡོ་ཚད་དང་། གོས་དར་སོགས་ཀྱི་འབུལ་ཆེན་དང་། གུང་ཐང་སྤྲུལ་བའི་
སྐུ་རིན་པོ་ཆེ་སོག་ཡུལ་ནས་གསར་དུ་འབྱོར་བ་ལ་ལེགས་སྐྱེས་འབུལ་བ་བཅས་ཀྱི་
དོན་དུ། མགྲོན་གཉེར་རྫོང་སྟེ་མཛད། བླ་བྲང་གི་གྲྭ་རིགས་འགའ་ཞིག་ཆེད་
གཉེར་གྱིས་འོངས་པའི་འདུན་པ་བཞིན་དགའ་ལྡན་ལྷ་བརྒྱ་མའི་ཁྲིད། ལམ་གཙོ་
དང་བྱིན་རླབས་སྤུངས་ཞུས་ཀྱི་ཁྲིད། འཇམ་དབྱངས་དཀར་པོའི་རྗེས་གནང༌།
ལྗགས་ལུང་འགའ་ཞིག་བཅས་བསྩལ། དཀོན་མཆོག་རྒྱ་ཕྱུག་གི་སྡེ་རྣམས་ནས་
བྱིས་ཆུང་བཞི་བཅུ་ལྷག་དགོན་གསར་གྱི་གྲྭ་རྒྱུན་དུ་ཕུལ་ཞིང་། བསྒྲུབ་བྱ་བཅུ་
གཅིག་བསྙེན་རྫོགས་དང་། ཉི་ཤུ་དགེ་ཚུལ་དུ་བསྒྲུབས། འཛིན་གྲྭ་སོ་སོ་ནས་
རྩོད་རྒྱུགས་ཕུལ་བ་ཞིབ་པར་བཞེས་ཤིང་། རྒྱན་འཇུག་དང་བརྩི་བཞག་གི་
རྒྱུགས་ཕུལ་བ་ལ་ཐུགས་དགྱེས་པའི་བཀའ་དང༌། སླན་ཆད་སློབ་གཉེར་ལ་
བརྩོན་པ་ལྷོད་མི་རུང་ཚུལ་གྱི་བསླབ་བཀོད་སྩལ། ཚོགས་སུ་མང་འགྱེད་དང༌།
334



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དབྱར་ཆོས་སོགས་ཆོས་ཐོག་འགའི་ཐེབས་སུ་དངུལ་སྲང་ལྔ་བཅུ་སོགས་དངོས་་་་
རྫས་ཕོན་ཆེ་བ་བཞག ཧོར་ཚང་ཤིང་སྒོ་དང་། རྒྱ་སྡེ་འགར་ཕེབས་བཞུད་མཛད། །
སེར་སྐྱ་ཐུན་མོང་ནས་ནན་ཞུ་ཕུལ་བ་ལྟར་གསན་མཁན་ཆེས་མང་བ་ལ་རྒྱུད་སྡེ་་་་
ཀུན་གྱི་ཡང་རྩེ་དཔལ་གསང་བ་འདུས་པ་འཕགས་ལུགས་ཀྱི་ཟུར་བཀའི་དབང་་་་
སྟ་གོན་དང་བཅས་སྩལ་བའི་མཇུག་ཏུ། ཡོན་ཏན་ཐམས་ཅད་ཀྱི་གཞི་རྟེན་དམ་
ཚིག་དང་སྡོམ་པ་སྲུང་བ་ཅི་ལས་ཀྱང་གལ་ཆེ་བ་ཡིན་མོད། ད་ལྟ་སྙིགས་མའི་
མཐར་སླེབས་པའི་སྟོབས་ཀྱིས་དགོན་པ་མང་ཡང་ཆོ་གའི་ངག་འདོན་རེར་བརྩོན་
པ་ཙམ་ལས་རང་རྒྱུད་ཀྱི་བསླབ་ཁྲིམས་ལ་གཅེས་སྤྲས་བྱེད་མཁན་དཀོན་ཚུལ།
གཞུང་ལུགས་ཆེན་པོར་ལུང་རིགས་ཀྱིས་བརྡར་ཤ་ཆོད་པ་ཞིག་མེད་ན་ཐོས་་་་་་་་
བསམ་དང་ཉམས་ལེན་སོགས་གཟུགས་བརྙན་ཙམ་དུ་འགྲོ་བས་བསྟན་རྒྱུན་ལ་་་་་
བསམས་ནས་མཚན་ཉིད་ཀྱི་སྲོལ་གསར་དུ་བཙུགས་པ་ཡིན་ཚུལ། འདིར་འཁོད་
རྣམས་ནས་ཀྱང་བསླབ་ཁྲིམས་དག་པ་གཞིར་བཟུང་བའི་སྟེང་ནས་གསན་བསམ་་་
དང་ཉམས་བཞེས་ལ་བློ་ནུས་ཅི་ཡོད་ཀྱིས་འབད་དགོས་ཚུལ་སོགས་ལས་བརྩམས་
པའི་བསླབ་གདམས་བཀའ་དྲིན་བསྐྱངས། རྒྱ་ཚང་རི་ཁྲོད་པ་སོགས་ཞུ་བ་པོ་
འགའི་འདུན་པ་ལྟར་ཧོར་སྟོན་པའི་བློ་སྦྱོང་ཉི་མའི་འོད་ཟེར་གྱི་སྟེང་ནས་བློ་སྦྱོང་
དོན་བདུན་མའི་ཉམས་ཁྲིད་སྨིན་རྒྱས་བཀའ་གདམས་སྔ་ཕྱིའི་གསུང་སྒྲོས་ངོ་་་་་་
མཚར་བ་དུ་མས་བརྒྱན་པ་སྩལ་བས་གསན་པ་པོ་རྣམས་ལ་ཐུགས་སྐྱེད་དཔེ་མེད་་
བྱུང་། དོན་གཉེར་ཅན་མང་པོར་རྟ་མགྲིན་གསང་སྒྲུབ་ཀྱི་རྗེས་གནང་དང་
ལྗགས་ལུང་ཁ་ཤས་སྩལ། བཞི་བའི་ཚེས་བརྒྱད་ཀྱི་ཉིན་བླ་བྲང་བཀྲ་ཤིས་འཁྲིལ་
ནས་བླ་སྤྱི་གཞུང་གསུམ་སོགས་དྲག་རིམ་མང་པོ་འཚམས་ཞུ་འབུལ་བ་དང་།
གདན་འདྲེན་ཞུ་བར་འབྱོར་ཞིང་ནང་ཁག་སོ་སོ་ནས་ཀྱང་འཚམས་ཞུ་འབུལ་མི་་་
སླེབས་པར་བཀྲ་ཤིས་འཁྱིལ་དུ་རྗེས་སོར་ཞིག་ལ་ཕེབས་རྒྱུའི་ཞལ་བཞེས་དང་།
335



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐུ་དོན་གལ་ཆེན་འགར་བརྟག་ལན་དང་ལྗགས་བཀོད་སྩལ། ནང་ཁག་སོ་སོར་
ཡང་ལན་དང་གནང་སྐྱེས་སོགས་འདུན་པ་དང་སྦྱར། རོང་བོ་ཤར་སྤྲུལ་བའི་སྐུ་
རིན་པོ་ཆེར་འཚམས་ཞུ་བ་རྫོང་སྟ་མཛད་ཅིང་། འཇམ་དཔལ་དུས་དགྲའི་
དབང་པོའི་སྨིན་གྲོལ་ཟབ་མོའི་རྟོགས་པ་ཀློང་དུ་གྱུར་པ་མཚུངས་མེད་གྲུབ་པའི་་་
དབང་ཕྱུག་རྗེ་འཇིགས་མེད་བསམ་གཏན་རིན་པོ་ཆེ་དགུང་ལོ་བརྒྱད་ཅུ་གྱ་བཞི་་་
ལོན་ཀྱང་སྐུ་ཁམས་དྭངས་པའི་མུར་ཀ་རིང་དགོན་དུ་བཞུགས་པ་ལ། དཔལ་
འཇིགས་མཛད་དུས་དགྲའི་དབང་པོའི་མན་ངག་རྣམ་གསུམ་གྱི་ཟབ་ཁྲིད་གནང་
དགོས་ཚུལ་གྱི་སྙན་གསན་འཕྲིན་ཡིག་གི་ལམ་ནས་ཕུལ་བའི་ལན་དུ། ཁོ་བོ་ན་
ཚོད་བགྲེས་པའི་མཐར་སོན་པས་དེ་འདྲའི་ལོང་ཁོམ་ཨེ་ཡོད་མི་ཤེས་ཚུལ་དང་།
རྒ་བའི་ཁུར་གྱིས་ནོན་སྟབས་གསུང་བཤད་ཅི་ཡང་མི་དྲན་ཚུལ། རྗེས་སོར་
སྟབས་འགྲིགས་ན་ཐུགས་བཞེད་བསྒྲུབ་ཆོག་ཚུལ་སོགས་ཀྱི་ལན་གནང་བ་འབྱོར་་
བ་དང་། རྒྱུས་མེད་ཀྱི་གྲྭ་བ་ཞིག་གིས་གྲུབ་དབང་རིན་པོ་ཆེའི་འཁྲུངས་རབས་
གསོལ་འདེབས་རྗེ་ཉིད་ཀྱིས་མཛད་པའི་ལྗགས་ལུང་ཞུས་པ་དུས་འཛོམ་པ་རྟེན་
འབྲེལ་ངོ་མཚར་བར་སྣང་། འོན་ཀྱང་ལན་གྱི་གསུང་ཟུར་དེ་ཡབ་རྗེ་གྲུབ་དབང་
མཆོག་ནས་ལོ་འདིའི་ཁོངས་སུ་མཛད་པའི་ཐ་མ་སྟོན་པར་འགྱུར་བའི་བརྡར་་་་་་
འཁུམས། བཞི་བའི་བཅུ་གཅིག་ལ་སྒར་གྲོང་ཐུན་མོང་གི་དོན་དུ་ལ་བཙས་
གསར་རྩིག་མཛད། བསྒྲུབ་བྱ་བཅུ་གཉིས་ཙམ་དགེ་ཚུལ་དུ་བསྒྲུབས། རྒྱ་ཚང་རི་
ཁྲོད་པ་ཚང་ལ་མཁའ་སྤྱོད་མའི་བྱིན་རླབས་སྩལ་སྐབས་ཁོ་རང་ལ་རྟགས་མཚན་་་
མ་ངོ་མཚར་བ་ཙམ་བྱུང་སྐད། དགོན་པའི་ལས་སྣེ་རྣམས་ལ་སྒྲིག་ལམ་དང་
འཆད་ཉན་གྱི་རྟིང་བསྐུལ་མ་ལྷོད་པ་དགོས་ཚུལ་གྱི་བསླབ་བཀོད་དང་། བཅའ་
ཡིག་གི་ཟུར་འདེབས་གསར་འཇོག་མཛད། གཉན་ཆེན་གཏོར་ཆོག་གི་མཇུག་
གྲུབ་པའི་སྦྱར་བྱང་དུ་དུས་ལ་བབས་ཚུལ་ཟུར་ཙམ་འདུག་པ་བཞིན། བསྟན་
336



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དོན་གྱི་འཕྲིན་ལས་སྒྲུབ་པའི་དགོས་པ་ཁྱད་པར་ཅན་གྱི་ཕྱིར་དུ་ཡིན་པར་མངོན།
དགོན་གྲོང་གཉིས་ནས་ཆིབས་སྐྱེལ་དང་བཅས་ཚེས་བཅུ་གསུམ་ལ་སྒར་བཏེགས།
གནམ་ལའི་སྒར་གསར་དུ་བྱོན་ཏེ། གསང་འདུས་ཟུར་བཀའི་དབང་དང་།
འཇམ་དབྱངས་དཀར་པོའི་རྗེས་གནང་སོགས་སྩལ། གཏེར་ལུང་དགོན་དུ་
ཕེབས། དུས་འབྲེལ་གྱི་གསོ་སྦྱོང་གི་མགོན་དུ་བྱོན་ཏེ། ཆོས་བསྒྲགས་དང་སོ་ཐར་
གྱི་མདོ་གསུངས། སྤྲུལ་སྐུ་རིན་པོ་ཆེའི་ཞབས་བརྟན་དུ་དྲུག་ཅུ་བ་བཞི་བསྔོས་
དང༌། སེང་གདོང་བཟློག་བསྒྱུར་སོགས་མཛད། རིན་པོ་ཆེའི་དགུང་གེགས་
བཟློག་ཕྱིར་རིམ་གྲོ་ཅི་ཙམ་དགོས་པའི་བཀོད་ཁྱབ་ཀྱང་གནང་། རོང་བོ་དགོན་
ཆེན་ནས་གདན་འདྲེན་ཞུ་མི་དྲག་རིམ་ཁ་ཤས་སླེབས་ལ་འགྱངས་མིན་དེ་ཕྱོགས་་་
སུ་འབྱོན་པའི་ཞལ་བཞེས་མཛད། དེ་གའི་བླ་གྲྭ་རྣམས་ལ་འཕགས་མཆོག་ཐུགས་
རྗེ་ཆེན་པོ་བཅུ་གཅིག་ཞལ་གྱི་རྗེས་གནང་སྩལ། ཨ་ཁྱུང་སྒོམ་གྲྭ་བརྒྱུད་དེ་རོང་
བར་དགོན་དུ་ཕེབས། སེར་སྐྱ་ཐུན་མོང་གིས་ཞུས་ངོར་གསན་མཁན་ཆེས་མང་
བར་སྤྱན་རས་གཟིགས་བཅུ་གཅིག་ཞལ་དང་། ཀུན་རིག་རྩ་བའི་དབང་སྩལ་
ཅིང་། གཞི་བྱེས་ཀྱི་བསྒྲུབ་བྱ་ལྔ་བཅུ་རྩ་ལྔ་བསྙེན་རྫོགས་དང་། དྲུག་དགེ་ཚུལ་དུ་
བསྒྲུབས། ཕེབས་བཞུད་འགའ་དང་བཅས་ཁ་གྱ་དགོན་རྙིང་དུ་བྱོན་ཏེ། གསན་
མཁན་ཆེས་མང་བར་འཇིགས་བྱེད་དཔའ་བོ་གཅིག་པའི་དབང་སྟ་གོན་དང་་་་་་་
བཅས་པ་སྩལ། ཁ་གྱ་སྒར་གསར་དུ་སེར་སྐྱ་མང་པོར་གྲུབ་རྒྱལ་ཚེ་དབང་གནང་
ཞིང་རིམ་གྲོར་སྦྱིན་སྲེག་མཛད། རྒྱུད་མཚན་ཉིད་གང་མོས་ཤིག་བཙུགས་ན་ཆོག་
མོད། གྲྭ་གྲངས་ཉུང་སྟབས་རྒྱུད་པར་འཛུགས་ན་གང་ཅིའི་ཕྱག་ལེན་དངོས་དག་
པོ་དགོས་ཚུལ། སྔ་མོ་ཁ་གྱའི་ནང་གྱོད་སྐབས་གྲྭ་བ་རྣམས་ཀྱིས་མཚོན་ཆ་བཟུང་
སྟེ་ཕན་ཚུན་གསོད་རེས་བྱས་པ་རང་རྒྱུད་ཀྱི་བསྟན་པ་རང་རང་གིས་བསམ་་་་་
བཞིན་དུ་བཤིག་པ་ཡིན་པས། སླན་ཆད་རྐྱེན་ཅི་ལ་ཐུག་ཀྱང་དེ་འདྲ་གཏན་མི་
337



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བྱེད་པར་རང་རྒྱུད་ཀྱི་བསླབ་ཁྲིམས་མིག་འབྲས་བཞིན་གཅེས་པར་སྲུང་དགོས་་་་་
ཚུལ་གྱི་ཞལ་གདམས་སྩལ། མཆོད་རྟེན་གསར་བཞེངས་ཀྱི་ས་གནས་གཟིགས་
ཤིང་གཟུངས་གཞུག་ཏུ་ཕྱག་ཕྲེང་སོགས་ནང་རྟེན་མང་ཙམ་སྩལ། གཙོས་དགོན་
གྱི་ཁེ་ཐཱ་སྤྲུལ་སྐུ་ད་སྐབས་ཁེ་ཐཱ་གཏེར་སྟོན་བདུད་འཇོམས་རྡོ་རྗེར་འབོད་པ་དེས་
ཁོ་རང་སྡོད་གནས་ཀྱི་རི་ཁྲོད་དུ་གདན་དྲངས་པ་ལྟར་ཕེབས། ཆོས་འབྲེལ་དུ་
བྱིན་རླབས་སྤུངས་ཞུས་དང་། གུ་རུ་སིདྡྷི་སོགས་ཀྱི་ལྗགས་ལུང་སྩལ་ཅིང་གདུལ་
བྱ་རང་རང་གི་བློ་ཚོད་མཐོ་དམན་དང་བསྟུན་ནས་སློབ་མ་སྐྱོང་དགོས་ཚུལ་གྱི་་་་
བསླབ་སྟོན་གནང༌། ཕུར་བའི་ཆོས་སྐོར་ཁ་ཚང་དང་། གྲུབ་དབང་ཐང་སྟོང་
རྒྱལ་པོའི་སྐུ་བརྙན་ཞིག་ཕུལ་བར། སྔ་འགྱུར་ཕྱོགས་སུ་ཕུར་བ་འཕྲིན་ལས་ཀྱི་ལྷ་
ཡིན་པར་གྲགས་པ་དང་། གྲུབ་ཆེན་པ་ཚེ་ལ་མངའ་བརྙེས་པའི་གང་ཟག་ཡིན་
པས། ང་ལ་རྒྱལ་བའི་ཆོས་ཚུལ་ཡུན་རིང་སྤེལ་བའི་རྟེན་འབྲེལ་འགྲིགས་སོང་
གསུངས་པ་གོ་རྒྱུ་ཟབ་པར་སྣང༌། དད་ལྡན་འགའ་ཞིག་གི་སར་ཕེབས་བཞུད་
མཛད་དེ་གཙོས་དགོན་དུ་ཕེབས། རི་ཁྲོད་པ་ཞིག་གིས་འཇིགས་བྱེད་དཔའ་བོ་
གཅིག་པའི་བསྐྱེད་རྫོགས་ཀྱི་ཁྲིད་ཞུས་པར་ཞལ་བཞེས་མཛད་ཀྱང་། རྙིང་མའི་
ལྟ་སྒོམ་སྐྱོང་ཁུལ་བྱེད་པའི་གྲྭ་བ་འགས་ཐོས་ཏེ་སྙན་གསན་ཕུལ་བར་བརྟེན་་་་་་་
མཚན་རྨིས་འཁྲུགས་པ་སོགས་འཚུབ་ལྟས་མང་བས་བཤོལ་དགོས་བྱུང་། དོན་
གཉེར་ཅན་འགའི་འདུན་པ་བཞིན་གཞི་གསུམ་ཆོ་གའི་ལུང་གནང་སྐབས། གཞི་
གསུམ་གྱི་ཕྱག་ལེན་ལས་བརྩམས་པའི་འཕྲོས་པ་མང་ཙམ་གནང་བ་དགོས་པ་་་་་་
ཅན་དུ་སྣང་། ཙ་ཡུ་ཕྱོགས་ནས་གདན་དྲངས་པ་ལྟར་ཕེབས་ཏེ་དད་ལྡན་རྣམས་
ལ་འདོད་ཆོས་མང་ཙམ་སྩལ། གཙོས་དང་ཙ་ཡུའི་གྱོད་དོན་ལ་འཁྲུག་ལོང་འདི་
འཕྲལ་ཡུན་ཀུན་ཏུ་རང་གཞན་ཐམས་ཅད་ཕུང་ལ་སྦྱོར་བའི་གཞི་ཆེན་པོ་ཡིན་་་་་
པས་འགྲིག་འདུམ་གལ་ཆེ་ཚུལ་གྱི་བཀའ་ཆེན་གནང་བ་དྲག་ཞན་ཐམས་ཅད་་་་་་
338



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱིས་གུས་པས་དང་དུ་བླངས། ཙ་ཡུ་ཨ་ལགས་ཚང་དང་གསུང་གླེང་ཞིབ་རྒྱས་
མཛད། ཐོག་ག་སྤྲུལ་སྐུ་བསྙུན་གཞི་ཞིག་གིས་ཐེབས་པ་བསྟན་འགྲོའི་དོན་དུ་
ཞབས་པད་བརྟན་པར་བཞུགས་ན་ལེགས་ཚུལ་གྱི་གསུང་ནན་དང༌། ཞབས་རིམ་
གང་དགོས་ཀྱི་ལྗགས་བཀོད་སྩལ། སླར་གཙོས་དགོན་དུ་ཕེབས་ཏེ་སྒར་གྲོང་གི་
འདུན་པ་བཞིན་འདུ་ཁང་དུ་གསན་མཁན་ཆེས་མང་བར་སྨན་བླ་དང་། མི་
འཁྲུགས་པ་ལྷ་བཅུ་གསུམ་གྱི་དབང་སྩལ། འདི་དུས་སྤྱི་བཤད་ངོ་མཚར་བ་དང་།
འགའ་ཞིག་བསྟན་པ་ཐམས་ཅད་འགའ་མེད་དུ་རྟོགས་པའི་དོན་གྲུབ་མཐའ་མི་་་་
མཐུན་པ་རྣམས་ཀྱི་བཤད་ཚད་ཐམས་ཅད་ལ་རིགས་པའི་ལམ་ནས་འཐད་མི་་་་་
འཐད་ཀྱི་རྟོག་དཔྱོད་མི་བྱེད་པར་དག་སྣང་སྦྱོང་བའི་ཁུལ་གྱིས་ཐམས་ཅད་་་་་་་
དགོངས་པ་མཐུན་པར་སྨྲ་བ་དངོས་འགལ་ངོ་མ་ཤེས་པའི་གཏམ་ཡིན་ཏེ། ཆོས་
ཐམས་ཅད་བདེན་མེད་དུ་བཤད་པ་དང༌། སྟོང་ཉིད་བདེན་གྲུབ་བཤད་པ་
གཉིས་ལས་སྔ་མ་བདེན་པར་སྨྲས་ཚེ་གཅིག་ཤོས་མི་བདེན་པར་དོན་གྱིས་གོ་བ་་་་
བཞིན་ཡིན་པས་བཤད་ཚད་ཐམས་ཅད་བདེན་པར་སྨྲ་ག་ལ་རུང་། ཆོས་ཆོས་མ་
ཡིན་པར་སྨྲ་བ་དང༌། ཆོས་མ་ཡིན་པ་ཆོས་སུ་སྨྲ་བ་གཉིས་ཀ་ཆོས་སྤོང་གི་ལས་སུ་
འདྲ་བར་མདོ་སྡེ་ལས་གསུངས་པས། ཆོས་ཐམས་ཅད་འཐད་ལྡན་དུ་སྨྲ་བ་དེ་
ཆོས་སྤོང་དུ་འགྲོ་ཉེན་ཡོད་པ་ཤེས་སླ་ཚུལ་ཇི་སྐད་དུ། དོན་ཆུང་ནོར་གྱི་ཉོ་ཚོང་
ལ། །བསམ་གཞིག་གྲོས་ཀྱིས་བརྟགས་ནས་བྱེད། །གཏན་གྱི་སོ་ནམས་དམ་ཆོས་
ལ། །མ་བརྟགས་ཅི་དགར་འཇུག་འདི་མཚར། །ཞེས་བཤད་པ་ལྟར། འཇིག་རྟེན་
ན་ཚོང་དང་ཞིང་ལས་སོགས་དོན་ཆུང་ངུའི་ཆེད་དུའང་རྟོག་དཔྱོད་མང་དུ་བྱེད་་་
ལ། ཚེ་རབས་གཏན་གྱི་སོ་ནམས་དམ་ཆོས་བཤད་སྒྲུབ་ཁོ་ནའི་སྟེང་ནས་ཡོང་
དགོས་པས་འདི་ལ་རྟོག་དཔྱོད་མེད་པར་བཤད་ཚད་ཐམས་ཅད་ཀྱི་རྗེས་སུ་་་་་
འབྲངས་ན་ཁེ་ཉེན་ཤིན་ཏུ་ཆེ་ཚུལ། དེང་སང་ལྟ་བ་སྙིགས་མའི་མཐར་སླེབས་
3,39



སྒྲ
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་དབང་གིས་རྗེ་ཐམས་ཅད་མཁྱེན་པའི་མདོ་སྔགས་ཡོངས་རྫོགས་ཀྱི་བསྟན་པ་
ཆ་ཚང་ལ་མ་ནོར་བ་འདི་ཡལ་བར་བོར་ཏེ། འདི་ལས་ལྷག་པའི་སངས་རྒྱས་ལག་
བཅངས་སུ་སྩོལ་བའི་གདམས་པ་ཡོད་ཚུལ་གྱི་ཁ་བོ་སྒྲོགས་པ་བདེན་པར་ཞེན་་་་་
པས་ཅལ་རྒྱུག་བྱེད་པ་ནི། ཡན་ལག་བརྒྱད་ལྡན་གྱི་མཚོ་འགྲམ་དུ་བ་ཚཱའི་ཁྲོན་པ་
བརྐོས་པ་དང་ཁྱད་མེད་ཚུལ། དེས་ན་འདིར་ཚོགས་བླ་གྲྭ་ཐམས་ཅད་ཟབ་ཟབ་
གཞན་གྱི་རྗེས་སུ་མི་འབྲངས་པར་འཇམ་མགོན་ཆོས་ཀྱི་རྒྱལ་པོའི་རིང་ལུགས་་་་་
འདི་ལ་འཇུས་འཆང་གཅིག་པུར་བྱེད་དགོས་ཚུལ། ཁྲི་ཆེན་མཆོག་སྤྲུལ་རིན་པོ་
ཆེས་ཀྱང་ཡབ་རྗེ་གོང་མ་རྣམས་ཀྱི་རྣམ་ཐར་བདག་གིར་བཞེས་ཏེ་གཞུང་ལུགས་་་
ཆེན་པོ་རྣམས་ལ་གསན་སྦྱངས་ཡག་པོ་རེ་མཛད་ནས་འཇམ་མགོན་བླ་མའི་་་་་་
བསྟན་པའི་བདག་པོ་ཞིག་གནང་དགོས་ཚུལ། དགོན་སྡེ་འདིར་ཡང་སྐབས་ཐོག་
གྲྭ་ཚོགས་ཉུང་བ་སོགས་ཉམས་དམའ་ཡང་ཁྲི་ཆེན་མཆོག་གི་མཛད་འཕྲིན་དང་་་
ལྷན་ཅིག་རིམ་གྱིས་འཕེལ་རྒྱས་ཡོང་འགྲོ་བས་དགེ་འདུན་པ་རྣམས་ནས་འཆད་་་
ཉན་ལ་བརྩོན་པ་ལྷོད་མེད་གནང་དགོས་ཚུལ། ལས་སྣེ་རྣམས་ནས་ཀྱང་དེ་
བཞིན་རྟིང་བསྐུལ་གལ་ཆེ་ཚུལ་སོགས་གསུང་ནན་ཞིབ་རྒྱས་སྩལ། འདི་ཡང་གྲྭ་
ཁྲོད་དུ་ཆོས་ཟབ་ཟབ་ལ་མཐོ་བསྙེགས་བྱེད་པ་མང་ཙམ་བྱུང་བ་དགག་པའི་ཆེད་་
དུ་གསུངས་པ་ཡིན་འདུག་པས། འདི་ལྟ་བུའི་གསུང་ནན་ཡང་ཡང་སྩལ་བའི་
བཀའ་དྲིན་གྱིས་དྲག་ཞན་ཐམས་ཅད་རྗེའི་བསྟན་པ་ལ་ཤིན་ཏུ་གུས་པ་དང༌། །
གཞན་བསྲེས་ཀྱི་བསླད་པ་ཅན་ལ་མཚང་དུ་འཛིན་པ་བྱུང༌། ལྔ་བའི་ཚེས་བཞིའི་
ཉིན་ཁྲི་ཆེན་མཆོག་སྤྲུལ་རིན་པོ་ཆེ་དང་ལྷན་ཅིག་རྒྱབ་རིའི་རྩར་སྐྱོ་སངས་ལྟ་བུར་
བྱོན་ཏེ་ཁྲི་ཆེན་གོང་མའི་རྣམ་ཐར་ལས་བརྩམས་པའི་གསུང་གླེང་དང༌། དཔོན་
སློབ་ལྷན་རྒྱས་ནས་རྒྱལ་དབང་བདུན་པ་ཆེན་པོའི་གསུང་མགུར་ཚན་གཅིག་་་་་་་
མགུར་དུ་བཞེས་པ་ནི་ཕྱིས་འབྱུང་གི་རྟེན་འབྲེལ་ཞིག་མཚོན་པར་སྣང་། བེ་རི་
34()



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཚང་སོགས་དགོན་པའི་སྤྲུལ་སྐུ་གསུམ་ལ་དགེ་ཚུལ་གྱི་སྡོམ་པ་གནང་། དད་ལྡན་
འགའ་ཞིག་གི་ངོར་རྡོ་རྗེ་ཕུར་བའི་སྨིན་བྱེད་དང་ལྗགས་ལུང་ཁ་ཤས་སྩལ། དོན་
གཉེར་བ་སུམ་ཅུ་རྩ་གཉིས་བསྙེན་རྫོགས་དང་། བཅུ་གཉིས་དགེ་ཚུལ་ལ་བཀོད།
མཆོད་མཇལ་གྱི་དུས་རྟེན་རྣམས་ལ་ཞིབ་གཟིགས་དང་རབ་གནས་མདོར་བསྡུས་་་
གནང༌། འཇམ་དབྱངས་ལྷ་ཁང་དུ་ཁྲི་སྤྲུལ་ཡོངས་འཛིན་ཚང་དོང་ཕྱགས་ཕྱིའི་
གྲས་ཀྱི་མཚན་ཉིད་པ་གཅིག་ལ་དབུ་མའི་གཞུང་ལས་བརྩམས་པའི་བགྲོ་གླེང་་་་་་
བྱེད་འཇུག་པ་གནང་། འདི་ཡང་འཆད་ཉན་ཉམས་གསོའི་རྟེན་འབྲེལ་ཞིག་ཏུ་
དགོངས་པ་འདྲ། གཞུང་གི་ཞབས་བརྟན་དུ་མགོན་པོའི་སྦྱིན་སྲེག་དང་དྲུག་ཅུ་
བ་སོགས་གསུངས། སྒར་གྲོང་ནས་དངོས་འབུལ་སྤམ་མཐོ་བ་བསྟར་ཞིང་།
དགོན་པར་མང་ཇ་དང་འགྱེད་ཐེབས་ཕུལ། ཁྲི་ཆེན་མཆོག་སྤྲུལ་རིན་པོ་ཆེར་
དགུང་གེགས་ཆེ་ཚུལ་སྐྱེས་ཆེན་དམ་པ་འགས་གསུངས་པར་བརྟེན། མཛོད་
གཉེར་གཉིས་ནས་ནན་ཞུས་ལྟར་སྤྲུལ་སྐུ་རིན་པོ་ཆེར་གྲུབ་རྒྱལ་ལུགས་ཀྱི་ཚེ་་་་་་
དབང་རྒྱས་པ་སྩལ་བའི་མཇུག་ཏུ། ཁྲི་སྤྲུལ་རིན་པོ་ཆེར་ཁ་བཏགས་ཚེ་ལེགས་
ཤིག་གནང་སྟེ། ལུས་ཅན་ཕན་བདེའི་རྩ་བ་རྒྱལ་བའི་བསྟན་པ་རིན་པོ་ཆེ་ཡུན་
རིང་དུ་གནས་པ་དེ་ཉིད་བཤད་སྒྲུབ་ཀྱི་སྒོ་ནས་འཛིན་པའི་སྐྱེས་བུ་ལ་རག་ལས་་་་
པས། མཆོག་སྤྲུལ་རིན་པོ་ཆེ་ཉིད་ནས་སྐུ་ཕྲེང་གོང་མ་རྣམས་ཀྱི་རྣམ་ཐར་བཞིན་
སྙིགས་མའི་བརླང་སྤྱོད་ལ་ཐུགས་སྐྱོ་ངལ་གྱི་རྣམ་པ་མི་མཛད་པར་ཁྲི་རྒན་བློ་་་་་་
བཟང་རྒྱལ་མཚན་སེངྒེ་དགུང་ལོ་ཅི་ཙམ་བཞུགས་པ་དེ་སྲིད་ཀྱི་བར་དུ་ཞབས་་་་་
པད་བརྟན་པར་བཞུགས་དགོས་ཚུལ། མཛོད་གཉེར་སོགས་སྐུ་དོན་སྒྲུབ་མཁན་
རྣམས་ཀྱིས་འཁྲུག་ལོང་སོགས་ཚུལ་མིན་གྱི་སྤྱོད་པ་དུ་མས་ཐུགས་དཀྲུགས་མི་་་་་
ཉན་ཚུལ། དུས་དང་ཚུལ་བསྟན་ལ་ཁག་མི་འཇོག་པར་མདོ་སྔགས་ཀྱི་གཞུང་
ལུགས་རབ་འབྱམས་ལ་གསན་བསམ་རྒྱ་ཆེར་མཛད་དེ་མཁས་པའི་ཡང་རྩེར་སོན་
341



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ཞིག་གནང་དགོས་ཚུལ། འཆད་རྩོད་རྩོམ་གསུམ་གྱི་སྒོ་ནས་འཇམ་མགོན་
བསྟན་པའི་སྙིང་པོ་ཡུན་རིང་སྐྱོང་དགོས་ཚུལ་སོགས་བརྟན་བཞུགས་དང་འབྲེལ་་
བའི་ཞལ་གདམས་ནན་ཏན་ཆེ་བ་སྩལ་བར་མཆོག་སྤྲུལ་ནས་ཞལ་བཞེས་ཀྱང་་་་
གནང་། གསུང་འཕྲོས་ཀྱི་ལྷོངས་ལ་ཁྲི་སྤྲུལ་བློ་བཟང་རྒྱལ་མཚན་སེངྒེ་རབ་བྱུང་
བཅུ་གསུམ་པའི་མེ་གླང་ལ་འཁྲུངས་པ་དང་། འདི་བ་རབ་བྱུང་བཅོ་ལྔ་བའི་མེ་
གླང་ལ་འཁྲུངས་པས་རྣམ་གཉིས་དགུང་སྙིང་མཐུན་པ་ལ་རྟེན་འབྲེལ་ཞིག་ཡོད་་་་
མོད། རྗེས་སོར་ཅིར་འགྱུར་མི་ཤེས་གསུངས་པ་དགོངས་གཞི་ཟབ་པར་མངོན།
འདི་དུས་གསུང་བཤད་ཀྱི་ལྷོངས་ལ་ཁོང་སྐུ་ན་གཞོན་དུས་ཡོངས་འཛིན་རིན་པོ་་་
ཆེ་ནས། གཞན་ཚོར་ཚུལ་བསྟན་ཟེར་བ་ཞིག་བཤད་རྒྱུ་ཡོད་ཀྱང་ཁྱོད་རང་གིས་
མི་ཤེས་པའི་ཚུལ་དེ་གཏན་ནས་བསྟན་མི་དགོས་ཞེས་ཡང་ཡང་བཀྱོན་ཚུལ་་་་་་་
གསུངས་པ་བླ་ཆེན་ཕྱི་རབས་པ་རྣམས་ལ་ཉེ་བར་མཁོ་བའི་གདམས་ངག་ཏུ་་་་་་
སེམས། དེར་བཞུགས་རིང་ཁྲི་སྤྲུལ་རིན་པོ་ཆེ་ཡང་སྐུ་དྲུང་དུ་བཅར་བཞུགས་
མཛད་ཐོག་གང་ཅིའི་གསུང་གླེང་དང་བསླབ་སྟོན་ཞིབ་རྒྱས་གནང་། སྒར་གྲོང་
སྤྱིའི་དོན་དུ་ལ་བཙས་གསར་རྩིག་མཛད། ཚེས་བཅུའི་ཉིན་སྒར་བཏེགས་ཏེ་
མཛོད་དགེ་སྨད་དུ་ཕེབས། ཁ་གྱའི་ནང་གྱོད་ཀྱི་དོན་ལ་གཟུ་འཇོག་རྒྱུའི་བཀོད་
ཁྱབ་སྩལ། དབལ་མང་པཎྜི་ཏ་ཆེན་པོ་དཀོན་མཆོག་རྒྱལ་མཚན་པའི་ཡང་སྤྲུལ་
མཇལ་དུ་ཕེབས་པར་གང་ཅིའི་གསུང་གླེང་དམར། དམེ་བོ་དཔོན་ཚང་དང་། ཁྲ་
ཚང་རི་ཁྲོད་སོགས་སུ་བཞུགས་ཞག་མཛད་ཐོག་འདོད་ཆོས་དུ་མ་བསྩལ་ཏེ་་་་་་
མཛོད་དགེའི་སྒར་རྙིང་དུ་བྱོན། སྔ་མོ་ནས་འདིའི་སྒར་མགོའི་དོན་ལ་བཤད་
གླེང་མང་བར་མ་ཟད། ཏཱ་དབོན་ཆེ་བར་ཆག་སྒོ་བྱུང་དུས་དེའི་དབོན་པོས་སྒར་
མགོ་བླ་བྲང་ལ་བཏགས་པའི་རྐྱེན་གྱིས་སྐབས་འདིར་ཡང་འཁྲུག་ཟིང་ཆེ་བའི་་་་་་
གཞི་བརྩམས་འདུག་པར་གང་ཕན་གྱི་བསླབ་བྱ་དང་བཅས་གཟུ་འཇོག་རྒྱུའི་་་་་་་
342



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཀོད་ཁྱབ་གནང་རུང་སྐབས་དེར་འགྲིག་ཐབས་མ་བྱུང༌། འོན་ཀྱང་ཕན་ཚུན་
ཀུན་ཏུ་དྲུག་ཅུ་བ་དང༌། མགོན་པོའི་སྦྱིན་སྲེག་སོགས་རིམ་གྲོ་འགའ་ཞིག་གནང་
བས་ཕྱིས་འཐབ་རྩོད་མེད་པར་བདེ་འཇགས་བྱུང་བའང་རྗེ་བླ་མ་འདི་ཉིད་ཀྱི་་་་་
བྱིན་མཐུར་ཀུན་གྱིས་གླེང་། གྲྭ་མང་ནང་གཉིས་སུ་གྱེས་པའི་འཁྲུགས་ཟིང་གི་
སྟབས། ཆོ་འཕྲུལ་སྨོན་ལམ་འཛུགས་མ་ནུས་པ་འདི་དུས་གསར་དུ་ཚུགས་པའི་
གསུང་ཆོས་ལ་གདན་དྲངས་པ་ལྟར་ཕེབས་ཏེ། བྱིན་རླབས་སྤུངས་ཞུས་ཀྱི་སྟེང་
ནས་ལམ་ཡོངས་རྫོགས་ཀྱི་གནད་འདྲིལ་བའི་གསུང་བཤད་ངོ་མཚར་བ་གནང་་་་་
བའི་མཇུག་ཏུ། དགོན་འདི་བདག་ལ་འབྲེལ་ཤིན་ཏུ་ཆེ་བའི་སློབ་མའི་གཙོ་བོ་ལྟ་
བུ་ཡིན་ཡང་སྤྱི་མཐུན་གྱི་ལས་དབང་ཞིག་གིས་ཡིན་ནམ། སྔ་ཕྱིར་འཁྲུགས་ལོང་
ཆེ་བ་ཞིག་གི་རྩ་བར་སོང་སྟེ་ཁ་མཆུ་དང་བཤད་གླེང་མང་སྐད་མ་གཏོགས།
བཤད་སྒྲུབ་སོགས་ལེགས་ལམ་གྱི་བྱ་བ་བྱས་ཚུལ་ཐོས་རྒྱུ་མི་འདུག སངས་རྒྱས་
ཀྱི་བསྟན་པ་དེ་གང་ཟག་གཅིག་གི་རྒྱུད་དུ་འཇོག་དགོས་པས་གྲྭ་བ་རྣམས་ཀྱིས་་་་
མཚོན་ཆ་བཟུང་སྟེ་རང་རྒྱུད་ཀྱི་བསླབ་པ་ལ་རྨ་བྱུང་ན་རང་གི་འདུན་མ་གཏན་་་་་
ཉེས་སུ་འགྱུར་བར་མ་ཟད། སངས་རྒྱས་ཀྱི་བསྟན་པ་ལ་དེ་ལས་ལྷག་པའི་གནོད་
འགལ་ཆེ་བ་བྱེད་ལུགས་མེད་པས་སླན་ཆད་ཁས་བླངས་པའི་བཅས་ཁྲིམས་ལ་་་་་
གཅེས་སྤྲས་ཆེན་པོས་རྐྱེན་ཅི་ལ་ཐུག་ཀྱང་བག་ཡོད་ཚུལ་མཐུན་ལས་མི་འདའ་བ་་
དགོས་ཚུལ། ཁོང་ཁྲིམས་ལྡན་རྣམས་ནས་འཁྲུག་ལོང་འདི་རིགས་ཞི་ཆེད་མཆོག་
གསུམ་རིན་པོ་ཆེར་གསོལ་འདེབས་དང་། ཆོས་སྲུང་ལ་འཕྲིན་ལས་བཅོལ་བ་
སོགས་ཞབས་རིམ་ལ་འབད་ན་དགའ་མོ་ཡོང་ངེས་ཡིན་ཚུལ་གྱི་ཞལ་གདམས་་་་་
སྩལ། དགོན་པར་འོད་ཟེར་ཅན་མ་དང་ལྷ་མོའི་རྗེས་གནང་ལྗགས་ལུང་ཁ་ཤས་
བཅས་སྩལ་ཅིང་སྐུ་རིམ་འགའ་ཞིག་གསུངས། རུ་སྟོད་མའི་དགོན་པར་ཕེབས་ཏེ་
རིམ་གྲོ་ལ་དྲུག་ཅུ་བ་གསུངས་ཤིང༌། གྲྭ་མང་ལ་ལྗགས་ལུང་ཁ་ཤས་སྩལ། དྲུང་
343



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཁོར་རྣམས་ལ་གསུང་འཕྲོས་སུ། དགོན་འདི་མཛོད་དགེ་རི་ཁྲོད་དབང་པོ་
མཁས་གྲུབ་བསྟན་འཛིན་པས་བཏབ་པ་ཡིན་སྟབས། དུས་ནམ་ཡིན་ཡང་ཁ་མཆུ་
དང་རྩོད་གླེང་སོགས་མེད་པར་བདེ་བར་གནས་འདུག སྡོད་ཉམས་སྤྲོ་ཞིང་ཁ་
ཏོན་རེ་བྱས་ནའང་ལམ་དུ་འགྲོ་ས་ཞིག་རེད། རི་ཁྲོད་པ་ཁོང་བཤེས་གཉེན་
བསྟེན་ཚུལ་གྱི་སྒོ་ནས་གྲུབ་པ་བརྙེས་པ་ཞིག་ཡིན་པས། དེའི་རྟེན་འབྲེལ་གྱི་
དབང་གིས་ཡིན་འདྲ། རྒྱུན་པར་ཀུན་མཁྱེན་འཇིགས་མེད་དབང་པོའི་སྐུ་དོན་ཁོ་
ན་ཐུགས་ལ་བཅངས་ནས་ཞབས་བརྟན་སྒྲུབ་བཞིན་བཞུགས་ཚུལ་སོགས་རྣམ་་་་་
ཐར་འགའ་ཞིག་གསུངས། མཛོད་དགེའི་ཤོག་པ་གསུམ་ནས་གདན་དྲངས་པ་
ལྟར་ཞི་ཉིན་ཐང་དུ་བཞུགས་སྒར་མཛད། རྔ་བའི་དགོན་གསར་གྱི་མཁན་པོ་
དཀོན་མཆོག་འཇམ་དཔལ་ལམ་ཡོངས་གྲགས་ལ་མཁན་པོ་བློ་གསལ་ཚང་ཞུ་བ་་་
ཕྱག་ཕྱིར་ཕེབས་ཡོད་པ་བསྙུན་གཞི་རྙིང་བ་བབ་ཇེ་ལྕིར་སོང་བས་རྗེ་ཉིད་ནས་་་
རིམ་གྲོ་འགའ་ཞིག་གནང་ཡང་ཕན་སྐྱེད་མ་བྱུང༌། ཉིན་རེ་བཞིན་མཁན་པོའི་
དྲུང་དུ་ཕེབས་ཏེ་འཕྲལ་ཡུན་གྱི་ཞལ་ཏ་རྒྱས་པ་གནང་ཞིང་། མཁན་པོ་ཉིད་ནས་
ཀྱང་ཚེ་རབས་ཐམས་ཅད་དུ་རྗེ་ཉིད་ཀྱི་ཞབས་ཕྱི་སྒྲུབ་པའི་དམ་བཅའ་འབུལ་བ་
དང༌། གང་བསམ་ཐམས་ཅད་ཡིད་བཞིན་འགྲུབ་པའི་སྐྱབས་འཇུག་ཞུ་བ་
གནང་། འཇའ་ཚོན་ཁ་དོག་སྣ་ལྔའི་གུར་ཁྱིམ་ཕུབ་པ་སོགས་ངོ་མཚར་བའི་ལྟས་
དུ་མ་དང་བཅས་ཞིང་ཁམས་གཞན་དུ་དགོངས་པ་གཏད་པར། རྗེ་ཉིད་འཕྲལ་
དུ་ཕེབས་ཏེ་བྱང་ཆུབ་སེམས་གཉིས་དང་། སྐུ་གསུམ་ལམ་འཁྱེར་སོགས་ལས་
བརྩམས་པའི་ཐུགས་དམ་གསལ་འདེབས་མཛད། བླ་མཆོད་དང་འཇིགས་བྱེད་
ཀྱི་སྒོས་ཁྲུས་ཆོག་གསུངས། ཕྱི་ཉིན་གཙོས་ཁྲི་སྤྲུལ་རིན་པོ་ཆེ་དང༌། སྟོབས་ལྡན་
སྔགས་རམས་པ་ཚང་སོགས་གདན་འདྲེན་བྱེད་དུ་འཇུག་པ་དང༌། རྗེ་ཉིད་ནས་
ཀུན་རིག་གི་སྦྱངས་ཆོག་དབང་བཅས་གནང་། ཡང་སྲིད་མྱུར་འབྱོན་གྱི་གསོལ་
344



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདེབས་ལྗགས་རྩོམ་མཛད། སྐུ་གདུང་བྱ་གཏོར་བྱེད་རྒྱུ་དང་། དགོངས་རྫོགས་
ཇི་ལྟར་སྒྲུབ་ཚུལ་གྱི་བཀོད་ཁྱབ་སྩལ་ཏེ་སྒར་བཏེགས། རྡོ་དཀར་སྒར་གྲོང་། །
འབོ་ར། ཨ་མཆོག་རོང་སོགས་བརྒྱུད་དེ་ཉི་མ་ལུང་གི་འབྲོག་པར་ཕེབས། བླ་
བྲང་བཀྲ་ཤིས་འཁྱིལ་གྱི་གསོ་རིག་གཞན་ཕན་གླིང་གི་གྲྭ་ཚང་སྔོ་སྨན་ངོས་འཛིན་་
དུ་ཕེབས་པ། ཨ་མཆོག་ཡ་རི་བརྒྱུད་དུ་བཞུགས་པའི་སྒར་ཐོག་ཏུ་གདན་དྲངས་
པ་ལྟར་སེར་སྦྲེངས་དང་བཅས་ཕེབས། དགའ་ལྡན་ལྷ་བརྒྱ་མའི་ལུང་ཞུས་པར། །
སྲད་རྒྱུད་བླ་མའི་རྣལ་འབྱོར་དང་། བྱིན་རླབས་སྤུངས་ཞུས་ཀྱི་སྟེང་ནས་བཀའ་
དང་དགོངས་འགྲེལ་གྱི་གནད་དོན་མཐའ་དགའ་ལམ་ཡོངས་སུ་རྫོགས་པའི་ལུས་
གཅིག་ཏུ་དྲིལ་བའི་གཟབ་བཤད་ངོ་མཚར་བ་དང་། མཇུག་ཏུ་མདོ་སྡེ་རྒྱན་གྱི་
ལུང་འདྲེན་དང་བཅས། རིག་པའི་གནས་ལྔ་ལ་སློབ་པ་རྒྱལ་སྲས་བདག་ཉིད་
ཆེན་པོ་རྣམས་ཀྱི་རྣམ་ཐར་ཡིན་ཚུལ། དེའི་ནང་ནས་གཞན་རྗེས་སུ་འཛིན་པའི་
ཡན་ལག་གསོ་བ་རིག་པའི་བསྟན་པ་འཛིན་སྤེལ་གྱི་བཀའ་བབས་ལྟ་བུ་གྲྭ་ཚང་་་་
འདི་ག་ཡིན་པས། སྡོམ་གསུམ་དག་པ་གཞིར་བཟུང་བའི་སྟེང་ནས་རྒྱུད་བཞི་
དགོངས་འགྲེལ་དང་བཅས་པ་ལ་ཐོས་བསམ་གཤིས་ཕྱིན་པ་མཛད་དེ། རྒྱུ་དུག་
གསུམ་སོགས་ལས་ཉོན་དང་རྐྱེན་འབྱུང་ཁམས་འཕེལ་ཟད་འཁྲུགས་པའི་དབང་་་
ལས་རླུང་མཁྲིས་བད་ཀན་འདུས་པའི་ནད་གང་བྱུང་བ་ལྟ་རེག་དྲི་བས་གཏན་ལ་་་
ཕབ་སྟེ། གཉེན་པོ་ཟས་སྤྱོད་སྨན་དཔྱད་བཞིའི་སྒོ་ནས་འཕྲལ་དུ་ཚེ་རིང་ནད་
མེད་པའི་མི་འཇིགས་པའི་སྦྱིན་པ་དང༌། མཐར་ཐུག་རྒྱལ་བའི་གོ་འཕང་མཆོག་
ལ་སྦྱོར་བའི་རྒྱུར་འགྲོ་ངེས་ཀྱི་བསམ་སྦྱོར་ལེགས་པོའི་རྩིས་ཟིན་པའི་སྒོ་ནས་རང་་
གཞན་གྱི་དོན་སྒྲུབ་དགོས་ཚུལ་སོགས་བསླབ་སྟོན་འབྱམས་ཀླས་པ་སྩལ་བས་དེར་
འཁོད་དཔྱོད་ལྡན་རྣམས་རྒྱུ་མཚན་ཤེས་ནས་དད་པ་ཐོབ་སྟེ་མིག་ནས་མཆི་མ་་་་་
འཁྲུགས་བཞིན། སངས་རྒྱས་དངོས་དང་མཇལ་ཡང་འདི་ལས་ལྷག་ཅི་ཡོད་ཅེས་
345



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསྟོད་བསྔགས་ཀྱི་མེ་ཏོག་འཐོར་བ་བྱུང་། འཇམ་དབྱངས་ཆོས་དར་ཟེར་བའི་
གྲྭ་རྒན་ཐ་སྙད་རིག་གནས་ལ་སྦྱངས་པ་ཆེ་བ་ཞིག་ཡོད་པ་དེས་བརྟན་བཞུགས་་་་
དང༌། སྐྱབས་ཞུ་ཕལ་གཏམ་གྱིས་ནན་ཏན་ཞུས་པ་ལ་དགྱེས་པའི་ཞལ་བཞེས་
མཛད། རྗེས་སོར་བཀའ་ལས། ཁོས་གང་བཤད་འབྲེལ་ཆགས་ཤིང་བརྗོད་བྱ་
ལེགས་ཞེས་དགྱེས་ཉམས་ཡང་ཡང་མཛད་པ་ནི། ཇི་སྐད་དུ། ཡོན་ཏན་ལྡན་པ་
ཡོན་ཏན་ལ། །དགའ་ཡི་ཡོན་ཏན་མེད་རྣམས་མིན། །སྦྲང་རྩི་འཛིན་པ་མེ་ཏོག་ལ།
དགའ་ཡི་ཤ་སྦྲང་དེ་ལྟ་མིན། །ཞེས་བཤད་པ་ལྟར་རང་ཉིད་ཡོན་ཏན་དཔག་པར་
མི་བཟོད་པ་དང་ལྡན་པའི་ཁྱད་ཆོས་སོ། །ཞིང་བློན་གྱི་བྲིས་ཐང་ལ་སྙན་ཤལ་
ཕུལ་ཏེ་འཕྲིན་བཅོལ་མཛད། སྨན་པ་སོ་སོས་སྨན་སྦྱར་བ་རྣམས་ལ་བྱིན་རླབས་
མཛད་ཅིང་དཔོན་སློབ་ཚང་མས་སྨན་བླའི་ཤིས་བརྗོད་གསུངས། གྲྭ་བགྲེས་
གཞོན་རྣམས་དད་པའི་ཤུགས་ཀྱིས་འབྲལ་མི་ཕོད་པ་ལྟ་བུའི་ཉམས་དང་བཅས་་་་
སེར་སྦྲེངས་ཀྱིས་སྐྱེལ་ཐུང་ཞུས། ཉི་མ་ལུང་བར་ཕེབས་བཞུད་འགའ་དང་། རོང་
ལ་ལ་བཙས་དང་། འབྲོག་པར་རྡེལ་འབུམ་འཇོག་པ་མཛད། སྐྱབས་མཆོག་ཤིང་
བཟའ་རྡོ་རྗེ་འཆང་རང་དགོན་དུ་གདན་འདྲེན་ཞུ་བར་ནང་གཉེར་ཟུར་བ་རྫོང་་་
སྟ་མཛད། རྫིས་ཚང་དམེ་ཤུལ། ནམ་འབེན་སོགས་སུ་འདོད་ཆོས་སྩལ་ཏེ་ར་པ་
ཚ་ཕུར་བཞུགས་ཞག་མཛད། རི་ཁྲོད་པ་ཤཱཀྱ་དཔལ་བཟང་གིས་ཞུས་ཏེ་རྡོ་རྗེ་
འཇིགས་བྱེད་ཆེན་པོའི་བསྐྱེད་རྫོགས་ཀྱི་ཉམས་ཁྲིད་སྨིན་རྒྱས་བཀའ་དྲིན་སྩལ།
རི་ཁྲོད་པས་སྔགས་རིམ་ཆེན་མོའི་དཔེ་ཞིག་ཕུལ་བ་ལ་རྟེན་འབྲེལ་ཁྱད་པར་་་་་
འཕགས་པ་འགྲིགས་གསུངས་ནས་དགྱེས་ཚོར་མཛད། འདི་བསྐྱེད་རྫོགས་ཀྱི་
ཁྲིད་གནང་བའི་ཐོག་མ་ལྟ་བུར་མངོན། གདན་སའི་དུས་འཁོར་པ་རྣམས་ཀྱིས་
དབྱངས་རྟ་བསླབས་ཚར་བའི་རྒྱུ་མཚན་གྱི་ཡི་གེ་ཕུལ་བར། རྒུམ་པ་ནས་ཐིག་
ཚོན་གྱི་སློབ་དཔོན་གདན་དྲངས་ཏེ་ཐིག་སོགས་སློབ་དགོས་ཚུལ་གྱི་བཀའ་ནན་་་་
346



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནང་། རྔོག་དགོན་གྲོང་། ཨ་མཆོག་ཆུ་རྒྱུད། ཨ་ལ། རྗེས་ཚང་སོགས་བརྒྱུད་དེ་
རྨོག་རུ་སྒར་དུ་བྱོན། བྱ་ཕུག་སྔགས་རམས་པ་ཚང་ཆས་པ་ནས་གདན་དྲངས་པ་
སྐུ་མདུན་དུ་མཇལ་འཛོམ་ཐོག ཁོང་རྣམ་གཉིས་ནས་དུས་འཁོར་གྱི་ཐིག་ལ་
འཕྲོས་པ་དང་དོགས་གཅོད་མཛད་སྐབས་ཟླུམ་སྐོར་དང་ར་བ་བསྐོར་ཚར་མ་་་་་
ཐག་མཇལ་མི་ཞིག་གིས་དཀར་ཡོལ་བཀྲ་ཤིས་པའི་རྟགས་ཅན་ཤིང་ཐོག་གིས་་་་་་
བཀང་བ་དང༌། ཞོ་སོགས་ཕུལ་བ་རྟེན་འབྲེལ་ལེགས་པར་དགོངས་ནས་དགྱེས་
ཉམས་མཛད། དགོན་པར་མགོན་པོའི་སྦྱིན་སྲེག་དང་དྲུག་ཅུ་བ་གསུངས། ཤིང་
བཟའ་རིན་པོ་ཆེ་གདན་འདྲེན་དུ་སོང་བ་རྣམས་སླར་འབྱོར་བར་ཕེབས་རྒྱུའི་་་་་
ཞལ་བཞེས་གནང་འདུག་པར་ཐུགས་ཤིན་ཏུ་དགྱེས་པས་སྐུ་དབོན་ཆེ་བ་རིང་་་་་་
བསུར་མངགས། ཟམ་ཚ། ཆོས་འཁོར་སོགས་བརྒྱུད་དེ་ཆོས་འཁོར་སྒར་གསར་
དུ་ཕེབས། གྲྭ་མང་ལ་གྲུབ་རྒྱལ་ཚེ་དབང་དང༌། ལྗགས་ལུང་འགའ་ཞིག་སྩལ།
གདན་སའི་དགེ་བཤེས་དམ་ཆོས་ཚང་དང་རྣམ་གཉིས་ནས་འཇིགས་བྱེད་བསྐྱེད་་
རྫོགས་ལས་བརྩམས་པའི་གསུང་གླེང་འགའ་ཞིག་གནང་སྐབས། རྗེ་གོང་མ་ཀུན་
དགའ་ཆོས་འཕགས་པའི་སྐུ་ཉེར་གཏོགས་པ་རོང་བོ་དགེ་འདུན་གྱིས་འཇིགས་་་་
བྱེད་འཕྲུལ་འཁོར་བྲི་སྒྲུབ་ཚུལ་བཞིན་བྱས་པའི་ལོ་རྒྱུས་ཅན་ཞིག་རྗེ་ཉིད་ལ་ཕུལ་
བར་གནང་སྦྱིན་མཛད། སྒར་བཏེགས་ཏེ་འཁྱིལ་ཆུའི་ཁར་བཞུགས་ཞག་མཛད་
སྐབས་ཛན་གིའི་སྐུ་སྐྱེ་སོགས་རྭ་རྒྱའི་མི་སྣ་ཁ་ཤས་འབྱོར་ཏེ། ཤིང་བཟའ་རིན་པོ་
ཆེར་སྐུ་བསྙུན་ཕྲན་བུ་ཡོད་པས་ཕེབས་མི་ཐུབ་ཚུལ་དང་། རྭ་རྒྱ་དགོན་དུ་ནད་
རིམས་ཁ་ཤས་ཡོད་སྟབས། རྗེ་ཉིད་རྭ་རྒྱ་དགོན་དུ་ཅིས་ཀྱང་ཕེབས་དགོས་ཚུལ་
གྱི་གདན་འདྲེན་སྙན་བསྐུལ་དང༌། ཤིང་བཟའ་རྡོ་རྗེ་འཆང་ནས་ཀྱང་དེ་མཐུན་
གྱི་གསུང་ཤོག་གནང་བ་བཅས་ཕུལ་བར། བཀའ་ལས། རྡོ་རྗེ་སློབ་དཔོན་བཀའ་
བྱུང་ན། །ཡི་གེ་ན་ཡང་ཕྱེད་མར་གཅོད། །ཅེས་པ་ལྟར་བླ་མས་བཀའ་ནན་གནང་
347



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བྱུང་བས་ངེས་པར་འགྲོ་ཐབས་བྱེད་དགོས་རྒྱུ་རེད་ཅེས་ཞལ་བཞེས་དང༌།
སྐྱབས་རྗེ་ཤིང་བཟའ་རིན་པོ་ཆེར་ཡང་སྐུ་ཁམས་མྱུར་དྭངས་ངོས་ཞབས་པད་་་་་་
བརྟན་པར་བཞུགས་དགོས་ཚུལ་གྱི་གསུང་འཕྲིན་བསྐུར་གནང་མཛད། རང་
དགོན་ནས་ཆིབས་བསུ་དང་སེར་སྦྲེངས། སྒར་གྲོང་གིས་ཐབ་བསུ་བཅས་བདུན་
པའི་བཅུ་གཅིག་ལ་གདན་སར་བབས། དགོན་གྲོང་ཀུན་ཏུ་ཆམ་རིམས་མཆེད་
འདུག་པ་རྗེ་ཉིད་ཕེབས་འཕྲལ་རང་ཞིར་སོང་། གྲྭ་ཚང་གསུམ་གྱི་ལས་སྣེ་རྒན་
མང་ནས་དུས་འཁོར་གྱི་དབང་སྔ་མགྱོགས་སུ་གནང་དགོས་ཚུལ་གྱི་སྙན་སྒྲོན་་་་་་
ཕུལ་བར། དབང་དང་སྒྲུབ་མཆོད་ཚུགས་རྒྱུའི་ཞབས་བརྟན་ཡིན་ཚུལ་གྱིས་
དགོན་པའི་ཕྱོགས་བཞི་ནས་ཕྱག་རྡོར་འཁོར་ལོ་ཆེན་པོའི་ཞི་བའི་སྦྱིན་སྲེག རྡོ་
རྗེ་འཇིགས་བྱེད་ཀྱི་དྲག་པོའི་སྦྱིན་སྲེག མགོན་པོ་ཕྱག་དྲུག་པའི་རྒྱས་པའི་སྦྱིན་
སྲེག་རིག་བྱེད་མའི་དབང་གི་སྦྱིན་སྲེག་བཅས་གནང་བ་མཁའ་ཁྱབ་བསྟན་
འགྲོའི་དོན་དུ་ཆེད་གཉེར་གྱིས་དམིགས་པ་ཞིག་ཡིན་པར་འཁུམས། དུས་འཁོར་
པ་རྣམས་ནས་རྗེ་ཉིད་ཀྱི་ལྗགས་བཀོད་ལྟར་ཐིག་དཔོན་ལས་ཐིག་དང་རྡུལ་ཚོན་་་
ས་ཆོག་སོགས་ཞིབ་པར་བསླབས་ནས་ཚགས་སུ་ཆུད་པ་བྱས་ཟིན་སྟབས། སྔར་
གྱི་ཆོ་གའི་རྒྱུགས་འཕྲོ་དང་། དབང་ཆོག་ཀླུ་ཆོག་སོགས་སྒྲུབ་མཆོད་ཆ་ལག་
བཅས་ཀྱི་རྒྱུགས་ཕུལ་བ་བཞེས། གཙོས་ཁྲི་སྤྲུལ་རིན་པོ་ཆེ་བཀའ་ཆོས་གསན་
བཞེས་ཀྱི་སླད་དུ་ཕེབས་པ་ལ་ཆིབས་བསུ་སེར་སྦྲེངས་བཅས་ཀྱི་བཀུར་གཟོས་་་་་
ཞུས། སྐྱབས་རྗེ་འཇམ་དབྱངས་བཞད་སྤྲུལ་རིན་པོ་ཆེ་སྔར་ནས་གདན་ས་འདི་
གར་ཕེབས་རྒྱུའི་ཐུགས་འདུན་ཡོད་ཚུལ་གསུངས་པ་བཞིན་དབྱར་རྨ་ཆེན་གངས་་
སྐོར་ལ་ཕེབས་པའི་ཕྱིར་ལམ་དངུལ་རིའི་ལྷ་སྡེ་ན་རྐྱང་ཚའི་ཆུ་ཚན་དུ་འབྱོན་་་་་་
བཞེད་ཀྱིས་བཞུགས་པ་དགོན་པར་གདན་འདྲེན་གྱི་གསུང་ཤོག་དང་བཅས་མི་སྣ་
མངགས་པར་འགྱངས་མིན་ཕེབས་རྒྱུའི་ཞལ་བཞེས་དང་། གསུང་ལན་ཆབ་ཤོག་
348



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅས་གནང༌། བཅུ་དགུའི་ཉིན་འདུ་ཁང་ཆེན་མོར་བཞུགས་པའི་རྩ་བའི་བླ་མ་
རྣམས་ཀྱི་གདུང་མདུན་དུ་མཆོད་མེ་བརྒྱ་ཚར་ཕུལ་ཞིང་། གཞན་ལྷ་ཁང་སོ་སོར་
མཆོད་མཇལ་ཞིབ་རྒྱས་དང་། ཕྱི་དྲོ་དྲུག་ཅུ་བ་བསྔོ་བ་མཛད། ཉི་ཤུ་ཐམ་པའི་
ཉིན་ཚོགས་ཆེན་འདུ་ཁང་དུ་རྗེ་ཉིད་ནས་རྡོ་རྗེ་སློབ་དཔོན་མཛད་དེ་ཆོག་གྲྭ་བ་
རྣམས་ཀྱིས་ས་ཆོག་དང༌། ཕྱི་ཉིན་ནས་བཟུང་ཐིག་དང་རྡུལ་ཚོན་སོགས་བླ་མའི་
ཕྱག་བཞེས་ཇི་བཞིན་གནང་། བརྒྱད་པའི་ཚེས་གཅིག་ཉིན་སྐྱབས་རྗེ་ཉིད་རྣམ་
ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་མོ་དང་མཉམ་པར་སྦྱོར་བའི་་་་་་
དཔལ་དང་པོའི་སངས་རྒྱས་དུས་ཀྱི་འཁོར་ལོའི་སྐུར་བཞེངས་ཏེ། ཉན་མཁན་གྱི་
སློབ་མ་གཙོས་ཁྲི་སྤྲུལ་རིན་པོ་ཆེ་དང་། འདི་གའི་ཁྲི་གདན་ཟུར་གྱི་བླ་སྤྲུལ་
བཀའ་རམས་རྣམས་ཀྱིས་གཙོས་གཞི་བྱེས་ཀྱི་སེར་སྐྱ་ཉིས་སྟོང་དུ་ཉེ་བ་ཙམ་ལ་སྟ་
གོན་གྱི་རིམ་པ་དང་། ཚེས་གཉིས་ལ་བསྐྱེད་རིམ་བསྒོམ་པའི་སྣོད་རུང་དུ་བྱེད་པ་
བྱིས་པ་ལྟར་འཇུག་པའི་དབང་བདུན། ཚེས་གསུམ་ལ་རྫོགས་རིམ་གྱི་སྣོད་རུང་
དུ་བྱེད་པ་དབང་གོང་མ་གསུམ། ཚེས་བཞིའི་ཉིན་རྒྱུད་རྫོགས་པར་སྟོན་པ་པོར་
བྱེད་པ་གོང་མའི་ཡང་གོང་མ་རྡོ་རྗེ་སློབ་དཔོན་བདག་པོ་ཆེན་པོའི་དབང་དང་་་་
བཅས་དཔལ་མཉམ་མེད་རི་བོ་དགེ་ལྡན་པའི་ཐུན་མོང་མིན་པའི་དབང་རྒྱུན་་་་་་
ཕྱག་ལེན་རྣམ་པར་དག་ཅིང་རིམ་གཉིས་ཡན་ལག་དང་བཅས་པའི་རྒྱུད་དོན་མ་་་
ལུས་པ་དབང་གི་ཁོག་ནས་དྲངས་པའི་གསུང་བཤད་མཐའ་ཆོད་པ་དང་བཅས་་་་
པ་སྩལ། འདི་ཉིན་ཚོགས་ཆེན་ཁྲི་རིན་པོ་ཆེ་དཔལ་ཤེ་པ་ཚང་དགེ་སློང་རྡོ་རྗེ་
འཛིན་པ་དང་། གཙོས་ཁྲི་སྤྲུལ་རིན་པོ་ཆེ་དགེ་ཚུལ་རྡོ་རྗེ་འཛིན་པ། ཆ་གན་ཧུ་
ཐོག་ཐུའི་སྐུ་མཆེད་འབྲུག་ཕྱུག་ཁྱིམ་པ་རྡོ་རྗེ་འཛིན་པར་མངའ་གསོལ་ཏེ་ཁྲུས་་་་་
དཀྱིལ་ལ་འགོད་པ་དང་། སྟེང་དུ་གདུགས་རྒྱལ་མཚན་བ་དན་སོགས་བསྒྲེངས།
རྗེ་ཉིད་ནས་རུས་རྒྱན་བཞེས་ཤིང་བུམ་འཛིན་རྣམས་ཀྱང་ཆས་སུ་ཞུགས་ཏེ་རོལ་་་
349



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མོའི་སྒྲ་དང་བཅས་དབང་བསྐུར་བ་སོགས་ཀྱི་ཕྱག་ལེན་གནང༌། ཚེས་ལྔའི་ཉིན་
ཚོགས་འཁོར་མཛད། གཏང་རག་གི་ཡོན་འབུལ་དུ། གཙོས་བླ་བྲང་ནས་སྐུ་
གསུང་ཐུགས་རྟེན། གོས་ཕྲུག་ཧ་སག་པགས་རིགས་སྣ་ཚོགས། དངུལ་རྡོ་ཚད་
གསུམ། བཞུགས་གདན་རྒྱབ་ཡོལ་སོགས་དང༌། གཞུང་ནས་སྐུ་གསུང་ཐུགས་
རྟེན་སོགས་ཚན་གྲངས་དང༌། ནང་ཁག་སོ་སོ་དང་། གྲྭ་རྐྱང་རྣམས་ནས་དད་
པས་ཕུལ་བ་བཅས་བསྡོམས་པར་དངུལ་སྲང་བདུན་བརྒྱ་ལྷག་དང་། ཇ་མར་
སྣམ་ཕྲུག་རྟ་ནོར་སོགས་དངོས་འབུལ་སྤམ་མཐོ་བ་བསྟར། ཚོགས་ཆེན་ཁྲི་རིན་
པོ་ཆེ་ནས་བརྟན་བཞུགས་ཀྱི་གསོལ་བ་བཏབ་པར། རྗེ་ཉིད་ནས་ཞལ་བཞེས་
དང༌། དྲག་ཞན་ཐམས་ཅད་ལ་སྨན་པའི་བསླབ་སྟོན་སྩལ། རྒྱུད་གྲྭར་སྔགས་ཀྱི་
དམ་བཅའ་འཛུགས་རྒྱུའི་ཐུགས་འདུན་སྔར་ནས་ཡོད་པ་བཞིན། འདི་དུས་རྒྱུད་
པའི་འདུ་ཁང་དུ་གཞི་བྱེས་ཀྱི་བསྒྲུབ་བྱ་མང་པོར་བསྙེན་རྫོགས་ཀྱི་སྡོམ་པ་སྩལ་་་
བའི་མཇུག་ཏུ། དེ་རིང་སྔགས་ཀྱི་དམ་བཅའ་གསར་འཛུགས་བྱེད་དགོས་
གསུངས་ནས། ལས་གྲལ་དུ་ཕེབས་པའི་དགེ་བཤེས་དམ་ཆོས་ཚང་དམ་བཅར་
བཞུགས་པ་ལ། འབྲས་སྤུངས་སུ་མཚན་ཉིད་དང༌། རྒྱུད་པར་སྔགས་ཕྱོགས་ལ་
སྦྱངས་པའི་དགེ་བཤེས་འབྲས་སྤུངས་བླ་མ་ཟེར་བ་དེ་བཞེངས་ནས་རྒྱུད་ཀྱི་་་་་་་
མཚན་དོན་ཚུལ་བཞིའི་བཤད་པ་ལས་བརྩམས་ཏེ་རྩོད་པ་གནང་། རྗེ་ཉིད་ནས།
དེ་རིང་བསྙེན་རྫོགས་པ་དུ་ཡོད་ཀྱི་གྲངས་རྩིས་གསུངས་པ་ལྟར་བརྩིས་པས།
བསྙེན་རྫོགས་པ་སུམ་ཅུ་སོ་བདུན་ཡོད་ཚུལ་ཞུས་པར། བྱང་ཕྱོགས་སོ་བདུན་
མཚོན་པས་རྟེན་འབྲེལ་ལེགས་གསུངས་ཏེ་དགྱེས་ཚོར་དཔེ་མེད་མཛད། ཉིན་
དེར་དགེ་བཤེས་རྣམས་ནས་སྔགས་ཀྱི་བསྡུས་དོན་གསར་རྩོམ་གྱི་སྙན་བསྐུལ་ཞུས།
བཀའ་ལས། སྔགས་ཀྱི་དམ་བཅའི་སྐབས་བསྐྱེད་རྫོགས་ཀྱི་ཁྲིད་ཡིག་སྟེང་ནས་
རྩོད་པ་བྱེད་པ་མིན། གཙོ་ཆེར་རྒྱུད་ཀྱི་རྡོ་རྗེའི་ཚིག་དག་རྒྱུད་འགྲེལ་རྣམས་སུ་
350



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཐའ་དྲུག་དང་ཚུལ་བཞིར་སྦྱར་བའི་བཤད་ཚུལ་ལས་བརྩམས་ཏེ་རྩོད་པ་བྱས་་་་
ན་ལེགས་པ་ཡིན་གསུངས། རྒྱུད་གྲྭ་བ་ཁ་ཤས་ལ། དགེ་བཤེས་དམ་ཆོས་ཚང་
ལས་འགྲེལ་བ་བཞི་སྦྲགས་དང་རྒྱུད་སྨད་ཊཱིཀ་ཆེན་སོགས་མཛུབ་ཁྲིད་བྱེད་རྒྱུའི་་་
ལྗགས་བཀོད་སྩལ། དེ་ནས་བཟུང་ལོ་རེ་བཞིན་རྒྱུད་གྲྭར་སྔགས་ཀྱི་དམ་བཅའ་
མ་ཆག་པར་ཚུགས། ཀུན་མཁྱེན་འཇམ་དབྱངས་བཞད་པའི་མཆོག་སྤྲུལ་རིན་པོ་
ཆེ་གདན་ས་འདིར་ཕེབས་པར་ཕྱག་མཛོད་ཆེ་བ་ཚང་ངོ་གཡོག་ཆིབས་བསུར་་་་་་
མངགས། ཚེས་བཅུའི་ཉིན་དྲག་རིམ་གྱིས་ཆིབས་བསུ་དང་གྲྭ་མང་གིས་སེར་
སྦྲེངས་བཅས་བླ་བྲང་ཆེན་མོར་ཕེབས་ཏེ། གཟིམས་ཆུང་གློ་སྒོའི་ཕྱི་ལོགས་སུ་
སྐྱབས་རྗེ་ཉིད་དང་རྣམ་གཉིས་ལྷ་དར་རྩེ་སྤྲོད་གནང་། བདེ་ཡངས་ཆེན་མོར་
དཀར་དམར་གྱི་སྤྲོ་སྟོན་རྒྱ་ཆེར་བསྟབས་ཏེ་གཟིམས་ཆུང་དུ་བྱོན། ཞག་གསུམ་
བཞུགས་རིང་ཉིན་རེ་བཞིན་རྣམ་གཉིས་ཐུགས་ནང་གཤིན་པའི་གསུང་གླེང་ཤིན་་
ཏུ་དམར། རྗེ་འཇམ་དབྱངས་བཞད་སྤྲུལ་རིན་པོ་ཆེ་ནས་རྗེ་འདི་ཉིད་ལ། གོས་
ཕྲུག་པགས་རིགས་སོགས་དངོས་རྫས་ཕོན་ཆེ་བ་ཕུལ་ཞིང་། དུས་འཁོར་གྲྭ་ཚང་
གསར་ཚུགས་ཀྱི་སྐབས་ཡིན་སྟབས། དེར་དངུལ་སྲང་བརྒྱ་ཐམ་པའི་སྤྱི་འཇོག་
དང་། ཚོགས་ཆེན་ལ་འགྱེད་ཐེབས་རྟ་ནོར་ཉེར་བདུན་གནང་། སྐྱབས་རྗེ་བླ་
བྲང་སྐུ་ཕྱོགས་རིན་པོ་ཆེར་གྲྭ་ཚང་ནས་དགའ་ལྡན་ལྷ་བརྒྱ་མ་དང་། ཡོན་ཏན་
གཞིར་གྱུར་མའི་ལྗགས་ལུང་ཞུས་ཏེ་དངོས་འབུལ་བསྟར། བླ་བྲང་ཆེན་མོ་ནས་
སྐུ་ཞབས་རྣམ་གཉིས་ཞལ་མཇལ་བའི་དགའ་སྟོན་དུ། ཀུན་མཁྱེན་མཆོག་སྤྲུལ་
རིན་པོ་ཆེར་སྐུ་གསུང་ཐུགས་རྟེན། གོས་ཆེན། སྣམ་ཕྲུག པགས་རིགས་སྣ་ཚོགས།
དངུལ་སྲང་ཉིས་བརྒྱ་དང་ལྔ་བཅུ། ཆིབས་ཆེན། ཚིབས་གྲོགས། བཞུགས་གདན་
རྒྱབ་ཡོལ་སོགས་རྣམ་གྲངས་དུ་མའི་དངོས་འབུལ་བཏེགས། བཅུ་གསུམ་ལ་བླ་
བྲང་སྐྱབས་རྗེ་རིན་པོ་ཆེ་ཆིབས་བཏེགས་པར་གྲྭ་མང་ནས་ཐལ་སྐད་དང་དར་་་་
351



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབོད། ཆིབས་ཁ་ཕྱིར་བསྒྱུར་པ་སོགས་ཀྱིས་རྟེན་འབྲེལ་བསྒྲིགས། གཙོས་སྐུ་
ཕྱོགས་རིན་པོ་ཆེ་བཞག་སྡོམ་དུ་བྱོན་པ་ཉིན་དེར་ཕྱིར་ཕེབས། བླ་བྲང་ནས་
གཙོས་ཁྲི་སྤྲུལ་རིན་པོ་ཆེར་སྐུ་གསུང་ཐུགས་རྟེན་གོས་ཕྲུག་པགས་རིགས་དངུལ་་་
སྲང་བརྒྱ་རྟ་ནོར་མང་པོ་བཅས་ཀྱི་དངོས་འབུལ་བསྟར། ཤིང་བཟའ་རྡོ་རྗེ་
འཆང་ཆེན་པོ་ནས་གདན་འདྲེན་གྱི་གསུང་འཕྲིན་ནན་ཏན་གནང་ཡོད་པ་ཐུགས་
ལ་བརྣག་པས་ལྷ་ཁང་སོ་སོར་མཆོད་མཇལ་མཛད་དེ་བཅོ་ལྔའི་ཉིན་སྒར་་་་་་་་་
བཏེགས། རིམ་གྱིས་མཛོད་དགེ་ཉིན་མ། བེ་སི་ཆེ་ཆུང༌། ཐོར་གོད། གཙང་ཨ་
རིག་གི་རུ་ཁ་ཤས། སུ་རུག་ཆིན་ཆེ་ཆུང་སོགས་སུ་ཕེབས་བཞུད་མང་ཙམ་གནང་།
རྒྱལ་མཁན་པོ་གྲགས་པ་རྒྱལ་མཚན་གྱི་ཡང་སྤྲུལ་རིན་པོ་ཆེ་བེ་སིའི་ཕྱོགས་སུ་་་་་
བཞུགས་པ་ཆེད་གཉེར་གྱིས་མཇལ་བར་ཕེབས་ཏེ། རྟ་ཆེན་དང་གོས་ཕྲུག་སོགས་
ཀྱི་དངོས་འབུལ་ཕུལ་ཞིང་གང་ཅིའི་གསུང་གླེང་མཛད། དགུང་ལོ་བཅུ་དྲུག་དུས་
གསུངས་ཟེར་བའི་ཕར་ཕྱིན་དོགས་གཅོད། ཡང་དག་མཐའི་རྣམ་བཞག རྟེན་
འབྲེལ་བསྟོད་པའི་འགྲེལ་བ། སྐབས་བཞི་བའི་བསྡུས་དོན་གྱི་འགྲེལ་བ་སོགས་
མཚན་ཉིད་ཀྱི་གཞུང་ཚན་འགའ་རེ་གསར་རྩོམ་གནང་འདུག་པ་གཟིགས་འབུལ་་
ཞུས་པར་དགྱེས་ཚོར་ཆེན་པོས། ད་ལྟ་བླ་ཆེན་གྱི་སྤྲུལ་སྐུའི་གོ་སར་བཞུགས་པ་
རྣམས་འགྱིང་ཚུལ་ཁོ་ནས་བྲེལ་བ་མ་གཏོགས་འདི་འདྲ་རྩོམ་པ་རྨི་ལམ་དུ་ཡང་་་་་
དཀོན་པར་སྣང་བས་རྗེ་ཉིད་ནས་འདི་བཞིན་བརྩམས་པ་མིག་ལྟོས་ལ་ཕན་ཆེ་་་་
ཚུལ་གསུངས་ཏེ་ལེགས་སྐྱེས་ཀྱང་བསྟར། རྒྱལ་པོ་ཆིང་ཝང་འཁོར་བཅས་མཇལ་
དུ་བྱོན་ཏེ་དངོས་འབུལ་བསྟར། ཐུགས་འདུན་བཞིན་སྲད་རྒྱུད་བླ་མའི་རྣལ་
འབྱོར། དེའི་འདོད་གསོལ་རྗེ་འཇིགས་མེད་དབང་པོས་མཛད་པ། མྱུར་མཛད་
མ། སྒྲོལ་མའི་ཉེར་བསྟོད་བཅས་ཀྱི་ལུང་སྩལ་ཅིང་། ཆབ་སྲིད་ཀྱི་དོན་ལ་ཐུགས་
བརྟག་ཞུས་པའི་ལན་ཡང་གནང་། ལམ་བར་དུ་ཤིང་བཟའ་བླ་བྲང་གི་སྐུ་དབོན་
352



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སོགས་ཆིབས་བསུ་པ་འགའ་ཞིག་སླེབས། གཙང་དགོན་ནས་རྟ་ཐབ་ཀྱི་བསུ་བ་
སེར་སྦྲེངས་དང་བཅས་ལཱ་ཁ་ཚང་གི་ནང་ཆེན་དུ་བཞུགས་ཞག་མཛད། ཕྱི་ཉིན་
མར་ངོའི་གསོ་སྦྱོང་དང་འཛོམ་པས་གྲྭ་མང་གིས་གསོ་སྦྱོང་མཛད་པའི་མགོན་དུ་་་
བྱོན། མགར་རྩེ་དང་ཡི་ངོགས་སོགས་སུ་ཕེབས་བཞུད་ཁ་ཤས་གནང་། རྭ་རྒྱའི་
ཆིབས་བསུ་གཉིས་པ་འབྱོར། དགུ་བའི་ཚེས་གསུམ་གྱི་ཉིན་རྭ་རྒྱའི་བླ་སྤྲུལ་
རྣམས་དང༌། བླ་བྲང་ཕྱག་མཛོད་སོགས་དྲག་རིམ་གྱིས་རྟ་བསུ་དང་། ཇ་སག་གི་
མངའ་ཞབས་དང༌། མགར་རྩེ། རྒྱ་གསུམ་སོགས་བོད་སོག་གི་འབྲོག་སྡེ་རྣམས་
ནས་ཆིབས་བསུ་དང་། ཐབ་བསུ་རིམ་པར་ཞུས། ཚེས་བཞིའི་ཉིན་དགོན་པའི་ཉེ་
འདབས་སུ་གཞུང་གི་ཐབ་བསུ་དང་། གྲྭ་མང་གིས་སེར་སྦྲེངས་བཅས་ཤིང་
བཟའ་བླ་བྲང་དུ་ཕེབས། ཚོམས་ཆེན་དུ་ཡབ་སྲས་གཉིས་ལྷ་དར་རྩེ་སྤྲོད་ཀྱིས་
མཇལ་འཛོམ་གནང་། བླ་མ་རྡོ་རྗེ་འཆང་ཆེན་པོར་མཇལ་རྟེན་དུ་དངུལ་སྲང་
བརྒྱ་དང་། གོས་ཕྲུག པགས་རིགས། ཆིབས་ཆེན་བཅས་བཏད། དེར་གྲྭ་མང་ལ་
ཕྱག་དབང་དང་། བླ་བྲང་ནས་བཞེས་སྤྲོའི་སྟོན་ཆེན་བཏེགས། དེ་ནས་བཟུང་
ཉིན་ལྟར་ཡབ་སྲས་ལྷན་རྒྱས་ངོས་གང་ཅིའི་གསུང་གླེང་དམར། གཙང་རྭ་རྒྱ་
སོགས་ཀྱི་བསྒྲུབ་བྱ་བརྒྱ་ཕྲག་བརྒལ་བ་ལ་བསྙེན་རྫོགས་ཀྱི་སྡོམ་པ་བསྩལ། དེ་
གའི་གྲྭ་ཚང་དུ་སྟེང་གདོན་གྱི་གནོད་པས་བླ་གྲྭ་མང་པོ་གྲོངས་པ་སོགས་འཚུབ་་་་
རིགས་མང་བ་བཟློག་པའི་དོན་དུ་རིམ་གྲོ་ཞུས་པར། དྲུག་ཅུ་བ་བཞི་བསྔོས་དང་
རྡོ་རྗེ་འཇིགས་བྱེད་ཆེན་པོའི་ཞི་བའི་སྦྱིན་སྲེག །མགོན་པོ་ཕྱག་དྲུག་པའི་རྒྱས་
པའི་སྦྱིན་སྲེག་བཅས་གནང་། གཞུང་དང་སྒར་ཁག་སོ་སོ་ནས་སྐུ་གསུང་ཐུགས་
རྟེན། གོས་ཕྲུག་ཡུག་མང་། དངུལ་སྲང་ཉིས་བརྒྱ་དང་ལྔ་བཅུ། རྟ་ནོར་དྲུག་ཅུ་
རྩ་གྲངས་བཅས་ཀྱི་དངོས་འབུལ་བསྟར། རྡོ་རྗེ་འཆང་ཆེན་པོ་ནས་གསུང་འཕྲོས་
ཀྱི་ལྷོངས་ལ། ད་ལོ་བདུན་ཅུ་དོན་གསུམ་ལོན་པས་དེང་དུས་ཀྱི་རྒན་ཤོས་མིན་རྒྱུ་
353



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མེད། ཕ་མ་གཉིས་ཀྱི་ལོ་ཚོད་ལས་འདས། གསེར་ཁང་རྡོ་རྗེ་འཆང་དང་། སྐུ་
གོང་མའི་དགུང་གེགས་ལས་ཀྱང་བརྒལ་མོད། གཟུགས་པོས་མི་ལྕོགས་ཤིང་རང་
གཞན་ལ་ཕན་པ་རྒྱ་ཆེར་མ་ནུས་པས། འདི་ལས་གཞོན་ལུས་གསར་བ་རེ་བླངས་
ན་དགའ་འམ་སྙམ་པ་འཆར། སྔར་ངས་ཁྱེད་ཕེབས་ཐང་གཅིག་གིས་ཆོག་པ་
བྱེད་སྙམ་པ་ཡིན་མོད། དེའི་སྟེང་དུ་ཁྱེད་ཀྱིས་འགྲོར་མ་བཅུག ཅེས་སོགས་
དཔྱད་གཞི་ཆེ་བའི་གསུང་མང་པོ་གནང་བར་བརྟེན། ཞབས་བརྟན་དུ་ཡང་
གསང་ཁྲོས་པའི་གཏོར་བཟློག་ཉིན་གསུམ་དང༌། གྲུབ་རྒྱལ་ཚེ་སྒྲུབ་བཅས་གནང་
སྟེ། བཅུ་བཞིའི་སྔ་དྲོ་དྲུང་ཡིག་ཚངས་སྐྱེས་སྤུན་གྱི་ངོར ༧ རྒྱལ་མཆོག་བདུན་
པས་ཆོག་བསྒྲིགས་མཛད་པའི་གྲུབ་རྒྱལ་ཚེ་དཔག་མེད་ལ་བརྟེན་ནས་བརྟན་་་་་་་
བཞུགས་འབུལ་ཚུལ་སྲ་མཁྲེགས་རྡོ་རྗེ་སྲོག་ཤིང་དང་རྗེས་སུ་མཐུན་པ་རྗེ་ཉིད་་་་་
ཞམ་རིང་བ་རྣམས་དང་བཅས་པས་སྤོས་སྣ་དང་བཅས་ཤིང་བཟའ་རྡོ་རྗེ་འཆང་་་
ཚོམས་ཆེན་དུ་གདན་དྲངས་ཏེ། སྣ་ཚོགས་རྡོ་རྗེའི་རེ་ཁཱས་སྤྲས་པའི་ཁྲི་ལ་
བཞུགས་སུ་གསོལ་ནས། བླ་མ་རྣམ་འདྲེན་ཚེ་མཐའ་ཡས་པར་བསྐྱེད་པ་དང་།
དམ་ཡེ་བསྲེ་བ། དབང་བསྐུར་རྒྱས་གདབ་སོགས་དང་། ཆུ་གཉིས་ཉེར་སྤྱོད་
སོགས་མཆོད་ཚོགས། སྐུ་གསུང་ཐུགས་རྟེན། ཚེ་བུམ། རིགས་ལྔའི་ཕྱག་མཚན། །
ཚེ་ཆང་ཚེ་རིལ། རྒྱལ་སྲིད་སྣ་བདུན། བཀྲ་ཤིས་རྫས་བརྒྱད་སོགས་ཕྱག་བདར་དེ་
ཕུལ། མཎྜལ་སོ་བདུན་མ་ཕུལ་རྗེས་རྗེ་ཉིད་ཡར་བཞེངས་ཏེ་ཕྱག་གསུམ་དང་
བཅས་ཚེ་བཏགས་སེར་པོ་སྲིད་དུ་རིང་བ་ཆེ་ལེགས་ཤིག་ཕྱག་ཏུ་བསྣམས་ཤིང་།
གོས་ཕྲུག་དངུལ་རྡོ་ཚད། བཞུགས་གདན་རྒྱབ་ཡོལ་བཅས་ཀྱི་དངོས་འབུལ་དང་
བཅས། སྐྱབས་མཆོག་དམ་པ་ཉིད་ངེས་པའི་དོན་དུ། བསྐལ་བ་དཔག་ཏུ་མེད་
པའི་སྔོན་རོལ་ནས་བླ་ན་མེད་པའི་བྱང་ཆུབ་ཀྱི་བདུད་རྩི་མངོན་དུ་མཛད་ཟིན་་་་་
ཀྱང་། ཐུན་མོང་གི་སྣང་ཚོད་ལའང་མཁས་པ་དང༌། གྲུབ་པའི་སྐྱེ་ཕྲེང་རིམ་པར་
354



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱོན་པ་རྣམས་ཀྱིས་བསྟན་འགྲོའི་དོན་རྒྱ་ཆེར་མཛད་པར་མ་ཟད། སྐྱབས་རྗེ་
ཤིང་བཟའ་པཎྜི་ཏ་བློ་བཟང་དར་རྒྱས་པའི་སྐྱེ་བ་བཞེས་པའི་དུས་སུ་ཐོས་བསམ་་
བསྒོམ་པའི་མཛད་བཟང་མཐར་ཕྱིན་པ་དང་། འཆད་རྩོད་རྩོམ་གསུམ་གྱི་སྒོ་
ནས་འཇམ་མགོན་བསྟན་པའི་སྙིང་པོ་མཐའ་དབུས་ཐམས་ཅད་དུ་གསལ་བར་་་་
མཛད་ཚུལ་ཡོངས་སུ་གྲགས་པ་ལྟར་ལ། སྐྱབས་མཆོག་དམ་པ་ཉིད་གཞོན་ནུའི་
དུས་ནས་རྗེ་གསེར་ཁང་པ་ཆེན་པོ་སོགས་སངས་རྒྱས་དངོས་དང་འདྲ་བའི་དགེ་་་
བའི་བཤེས་གཉེན་དུ་མ་རིགས་ཀྱི་ཅོད་པན་དུ་བཞེས་ཏེ། མདོ་སྔགས་ཀྱི་གཞུང་
ལུགས་རབ་འབྱམས་ལ་གསན་བསམ་དང་། དབང་ཁྲིད་མན་ངག་གི་རྒྱུན་མཐའ་
དག་བུམ་པ་གང་བྱོའི་ཚུལ་དུ་བདག་གིར་མཛད་པ་དང༌། བསགས་སྦྱང་གི་སྒོ་སྣ་
ཚོགས་དང་ལམ་ཡོངས་རྫོགས་ཀྱི་དམིགས་རྣམ་སྐྱོང་བ་ལ་རྒྱུན་རིང་འབད་པས་་་
མངོན་པར་རྟོགས་པའི་ཡོན་ཏན་གྱི་ཀློང་བརྡོལ་བ་ན། སྐུ་འབུམ་བྱམས་པ་གླིང་
སོགས་གདན་ས་ཆེན་པོ་དུ་མའི་མཁན་ཁྲིར་བཞུགས་ཏེ་བཀའ་པོད་ཀྱི་འཆད་་་་་
སྤེལ་ཡུན་རིང་མཛད་པ་དང་། མཛོད་དགེ་སྟོད་ནས་ཤར་ཕྱོགས་རྒྱ་མཚོ་ལ་ཐུག་
གི་བར་དུ་ཞབས་ཀྱིས་བཅགས་ནས་རིས་མེད་སྐལ་བཟང་གདུལ་བྱའི་ཚོགས་ལ་་་་
ཟབ་གསང་ལེགས་བཤད་ཀྱི་སྐྱེས་བཟང་སྤེལ་བ་དང༌། དད་ལྡན་རྣམས་ཀྱིས་
ཕུལ་བའི་དངོས་རྫས་གང་མཆིས་མཆོག་གསུམ་གྱི་རྟེན་མང་བཞེངས་པའི་ཆ་རྐྱེན་
དུ་སྦྱར་བ་སོགས་འཁོར་ལོ་གསུམ་གྱི་མཛད་བཟང་གང་ལ་བསམས་ཀྱང་འགྲན་་་་
པའི་ཟླ་ཐམས་ཅད་དང་བྲལ་ཚུལ་ཡོངས་སུ་གྲགས་པ་ལྟར་ལ། ཁྱད་པར་ཕྲན་ལ་
དཔལ་མཉམ་མེད་རི་བོ་དགེ་ལྡན་པའི་ཟབ་ཆོས་ཐུན་མོང་མིན་པ་འཇིགས་་་་་་་
མཛད་དུས་དགྲའི་དབང་པོ་དང༌། དང་པོའི་སངས་རྒྱས་དུས་ཀྱི་འཁོར་ལོའི་
དབང་ཆེན་སོགས་ཟབ་གསང་ཆོས་ཀྱི་བགོ་སྐལ་ཕངས་མེད་དུ་སྩལ་བའི་བཀའ་་་་
དྲིན་བསྐལ་བ་བྱེ་བར་མགོ་ལ་ཐོད་བཞིན་བཀུར་ཡང་གཞལ་བར་དཀའ་བའི་་་་་་
355



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རང་བཞིན་ལས་མ་འདས། སྐབས་སུ་བབས་པའི་ཞུ་དོན་གྱི་གཙོ་བོ་ལུས་ཅན་
ཕན་བདེའི་རྩ་བ་རྒྱལ་བའི་བསྟན་པ་རིན་པོ་ཆེ་ཡུན་རིང་དུ་གནས་པ་བཤད་སྒྲུབ་
ཀྱི་རྩལ་དང་ལྡན་པའི་སྐྱེས་ཆེན་དམ་པ་ལ་རག་ལས་ཤིང་། བསྟན་པ་རིན་པོ་ཆེ་
འཛིན་སྐྱོང་སྤེལ་གསུམ་གྱི་སྒོ་ནས་མཐའ་དབུས་ཀུན་ཏུ་སྤེལ་བར་བྱེད་པ་པོ་རྗེ་་་་
ཉིད་ལས་གཞན་སུ་ཡང་མ་དམིགས་པས། བསྟན་པའི་གཟུགས་བརྙན་དུས་
མཐར་གནས་པ་རྗེ་ཉིད་ཀྱི་འཕྲིན་ལས་ཁོ་ན་ལ་རག་ལས་ཚུལ་གཟུར་གནས་ཀུན་
ལ་མཐུན་སྣང་དུ་གྲུབ་པ་ལགས་གཤིས། སྔར་ནས་བརྟན་བཞུགས་ཡང་ཡང་ཕུལ་
བར་མ་ཟད། དེ་རིང་གི་དུས་སུ་མི་འགྱུར་གཞོམ་བྲལ་ཚེ་མཐའ་ཡས་པའི་ཆོ་གའི་
སྒོས་བརྟན་བཞུགས་རྒྱས་པའི་རྟེན་འབྱུང་བསྒྲིགས་ཏེ་བུ་སློབ་དམ་ཚིག་གཙང་བ་
འདི་སྙེད་ཅིག་གིས་སྙིང་ཁོང་རུས་པའི་གཏིང་ནས་གསོལ་བ་འདེབས་པ་ལགས་་་
ན། དགུང་ལོ་བརྒྱ་ཕྲག་བརྒལ་བའམ། མ་མཐའ་འང་དགུ་བཅུ་རྩ་གྲངས་སུ་
ཞབས་པད་བརྟན་པར་བཞུགས་པའི་ཞལ་བཞེས་འགྱུར་མེད་སྩོལ་དགོས་ཚུལ་གྱི་་
ཞབས་བརྟན་ཞུ་འབུལ་མཛད་པའི་ལན་དུ། རྡོ་རྗེ་འཆང་ཆེན་པོ་ནས། དུས་
མཐར་བསྟན་དོན་དང་འགྲོ་དོན་རྒྱ་ཆེན་བྱེད་རྒྱུ་དཀའ་ཡང་ཁས་བླངས་པའི་་་་་་
བསླབ་ཁྲིམས་ངོ་ལྐོག་མེད་པར་བསྲུངས་པའི་ཁུལ་གྱིས་ལོ་བདུན་ཅུ་དོན་གསུམ་་་
བར་དུ་བསྡད། ད་ལོ་གེགས་ཐོག་ཏུ་སླེབས་གཤིས་སྐྱབས་རྗེ་ཉིད་གདན་འདྲེན་
ཞུས་ནས་དགོངས་པ་ཞིག་ཞུས་ན་འཇིག་རྟེན་འདིར་འདུག་ཚོད་དེ་ཙམ་ཡིན་་་་་་
སྙམ་པ་ཡོད་ཀྱང་། ཁོང་གིས་གསུང་ནན་འདི་བཞིན་སྩལ་བ་བཟློག་པར་མི་ནུས་
པས། སྐྱབས་མཆོག་ཉིད་ཀྱི་གསུང་བཞིན་ལོ་དགུ་བཅུ་གོ་གཅིག་བར་དུ་འདུག་
རྒྱུའི་དམ་བཅའ་ཕུལ་བ་ཡིན་པས་དེ་ལྟར་འགྲུབ་པའི་སྐྱབས་འཇུག་གནང་དགོས་
ཚུལ་གྱི་ཞལ་བཞེས་བཀའ་དྲིན་བསྐྱངས། ཞལ་བཞེས་མཛད་པའི་བཀའ་དྲིན་
གཏང་རག་ཏུ་མཎྜལ་རྒྱས་པ་ཕུལ་ཞིང་ཞབས་བརྟན་གསོལ་འདེབས་གསུངས།
356



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྐྱབས་རྗེ་ཤིང་བཟའ་རིན་པོ་ཆེའི་རྣམ་ཐར་དུ། བརྒྱད་པའི་ནང་ཡབ་སྲས་
མཇལ་བར་བཤད་པ། ས་བོན་མེད་སྟབས་གཞན་གྱི་ངག་སྒྲོས་ལ་བརྟེན་པས་
ནོངས་པར་སེམས། བཅོ་ལྔའི་ཉིན་ཚོགས་མང་ནས་གསོ་སྦྱོང་མཛད་པའི་མགོན་
དུ་བྱོན། ཉིན་འགར་གསེར་ཁང་རིན་པོ་ཆེའི་གདུང་མདུན་དང་སངས་རྒྱས་སྟོང་
སྐུའི་གཙུག་ལག་ཁང་སོགས་སུ་མཆོད་འབུལ་གང་རྒྱས་མཛད། བླ་མ་རྡོ་རྗེ་
འཆང་ཆེན་པོའི་མདུན་ནས་དཔལ་རྟ་མགྲིན་གྱི་བྱིན་རླབས་སྐོར་གསན་བཞེས་་་་་
མཛད་ཅིང་ཡོན་ཡང་ཕུལ། ཤིང་བཟའ་བླ་བྲང་ནས་སྐྱབས་རྗེ་མཆོག་གི་ཞབས་
བརྟན་བསྒྲུབས་གནང་དང་། བརྟན་བཞུགས་ནན་ཏན་ཕུལ་བའི་བཀའ་དྲིན་
གཟོ་ཕྱིར་སྐུ་གསུང་ཐུགས་རྟེན། གོས་ཕྲུག དངུལ་སྲང་ལྔ་བརྒྱ་དང་ལྔ་བཅུ། རྟ་
ནོར་མང་པོ་བཅས་དངོས་འབུལ་སྤམ་མཐོ་བ་གཟབ། རྡོ་རྗེ་འཆང་རང་ཉིད་
ནས་བ་སོའི་ཌཱ་མ་རུ་རྒྱན་སྤྲས་ཅན་ཆེ་ཆུང༌། ཆས་འཇུག་གསར་བ་སྤུས་ལེགས་
ཆ་ཚང་། ཐར་ཤུལ་རིན་པོ་ཆེའི་རྒྱུན་བསྣམས་གཅོད་ཌར ༧ རྒྱལ་དབང་བདུན་
པའི་ཕྱག་ཕྲེང་གི་མདུད་འཛིན་གྱི་རྒྱན་ཆ་ཅན་བཅས་རྗེ་འདི་ཉིད་ལ་དངོས་སུ་་་་
འབུལ་བ་གནང་། གླིང་གི་གྲྭ་ཤག་འགར་གདན་དྲངས་པ་བཞིན་ཕེབས་ཤིང་། །
སོ་སོའི་འདོད་མོས་ལྟར་མཁའ་སྤྱོད་མའི་བྱིན་རླབས་དང༌། ཁྱུང་ནག་གི་རྗེས་
གནང་སོགས་སྩལ། བཅུ་དགུའི་ཉིན་ཡབ་སྲས་ཕན་ཚུན་འབྲལ་མི་ཕོད་པའི་ངང་
ནས་ཆིབས་བསྐྱོད་པར་གྲྭ་མང་ནས་སེར་སྦྲེངས་དར་འབོད་ཆིབས་ཁ་ཕྱིར་བསྒྱུར་
བ་སོགས་ཀྱི་རྟེན་འབྲེལ་བསྒྲིགས། ཉེར་ལྔའི་ཉིན་བདེ་མཆོག་གི་ཚོགས་འཁོར་
དང་། ཉེར་དྲུག་ལ་རྡོ་རྗེ་འཆང་སྨོན་ལམ་རིན་པོ་ཆེའི་གདུང་མཆོད་དུ་བླ་མཆོད་
སྒོས་མཆོད་འབུལ་གང་རྒྱས་དང༌། སྤྱན་འདྲེན་ཁྲུས་གསོལ་མཛད། སྟོད་སོག་གི་
མི་ཁྱིམ་འགར་ཕེབས་བཞུད་གནང་ཞིང་། དེ་ཕྱོགས་ཀྱི་བསྒྲུབ་བྱ་བརྒྱ་ཕྲག་
བརྒལ་བ་ལ་རབ་བྱུང་དགེ་ཚུལ་དང་བསྙེན་རྫོགས་ཀྱི་སྡོམ་པ་སྩལ། བཅུ་བའི་
357



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚེས་ལ་གདན་སར་བབས། ཚ་རོང་ཕྱོགས་ནས་གདན་འདྲེན་གྱི་སྙན་བསྐུལ་ནན་
ཆེ་བར་བརྟེན་བཅུ་བའི་ཉེར་གསུམ་ལ་བཏེགས། རྐ་ཆུ་ཁར་བཞུགས་ཞག་མཛད་
པའི་ཕྱི་ཉིན་ངེད་སྟོད་ཕྱོགས་སུ་འགྲོ་བ་ལ་གཉན་ཆེན་ཞལ་འཕྲེང་བའི་རྣམ་པ་་་་
ཞིག་འདུག་གསུངས་ཏེ་བསངས་བསྔོ་བ་མཛད། ནང་བ་གོང་འོག །མཛོད་དགེ་
གླིང་པ། བྱམས་མེ། ཐང་སྐོར་སོགས་དང་། དབལ་ཤུལ་ནུར་མ་ཚང་། ཆག་ཝ་
མ་སོགས་སུ་སྦྱིན་བདག་སོ་སོའི་སར་ཕེབས་བཞུད་གནང་། དབལ་ཤུལ་བསྟན་
འཛིན་ཀྱིས་ཞུས་ཏེ་མགོན་པོ་བར་ཆད་ཀུན་སེལ་གྱི་རྗེས་གནང་སྩལ། བཅུ་
གཅིག་པའི་ཚེས་ལ་ཕར་ཕྱིན་དམ་བཅའ་དང་དུས་འགྲིགས་པ་བྱུང་སྟེ་ཆིབས་་་་་
བསུ་སེར་སྦྲེངས་དང་བཅས་རྔ་བའི་དགོན་གསར་དུ་ཕེབས། གདན་ས་ནས་དགེ་
བཤེས་འགའ་ཞིག་ཕྱག་ཕྱིར་འོངས་པ་རྣམས་ཀྱིས་རིགས་ལམ་ནས་དྲངས་པའི་་་༌་
བགྲོ་གླེང་ངོ་མཚར་བ་དུ་མ་བཏང་ཞིང་། དམ་བཅའ་བ་རྣམས་ཀྱིས་ཀྱང་ལན་
དོན་མཐུན་བྱུང་བ་ལ་དགྱེས་ཚོར་ཚད་མེད་གནང་སྟེ་སོ་སོར་ཤིན་ཏུ་ལེགས་པོ་་་་
བྱུང་ཞེས་དགྱེས་པའི་གསུང་གིས་དབུགས་དབྱུང་མཛད། འཛིན་གྲྭ་སོ་སོར་དཔེ་
འཛིན། སྐྱོར་སྦྱངས། དཔེ་ཁྲིད་འཕྲོས་པ་སོགས་ལ་ཧུར་ཐག་བྱེད་དགོས་ཚུལ་གྱི་
བཀའ་ནན་སྩལ་བ་ཐམས་ཅད་ཀྱིས་གུས་པས་དང་དུ་ལེན་པ་བྱུང་། འདི་དུས་
མཚན་ལམ་དུ་ཉི་ཟླ་གཟས་སྒྲིབ་པ་དང་། གོས་སྐུ་ཆེ་བ་ཞིག་བཤམས་འདུག་པ་
ལ་ཉིད་མཇལ་བར་ཕེབས་ཚེ་བསྡུས་སོང་བས་མཇལ་མ་ནུས་པ་དང་། སླར་
འཇིགས་བྱེད་ཞལ་ཕྱག་ཡོངས་རྫོགས་ཀྱི་གོས་སྐུ་ཆུང་བ་ཞིག་བཤམས་འདུག་པ་་་
ལའང་མཇལ་དུ་ཕེབས་ཚེ་བསྡུས་སོང་བ་དང༌། སྐྱབས་མགོན་ཤིང་བཟའ་རྡོ་རྗེ་
འཆང་གི་དྲུང་དུ་མཇལ་བར་ཕེབས་པ་རྡོ་རྗེ་འཆང་གཟིམས་ཡོད་པ་དང་འཛོམ་་་
པར་ཅུང་ཟད་འགྱངས་ནས་གཟིམས་སད་དེ། མཁན་རྒན་ཚང་གི་སྤྲུལ་སྐུ་རྩད་
གཅོད་ཚུལ་སོགས་འབྱུང་འགྱུར་འགའ་ཞིག་ལུང་སྟོན་པ་སོགས་མཚན་ལྟས་མི་་་་
358



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལེགས་པ་མང་ཙམ་བྱུང་། སྐབས་ཤིག་བཀའ་ལས། རྒྱུ་རྐྱེན་མེད་པར་སྙིང་ཁམས་
རྒྱུན་དུ་འཕར་འདུག་པ་འདི་མི་ལེགས། གཏམ་ངན་ཞིག་ཐོས་རྒྱུ་མིན་ནམ།
སྐྱབས་མགོན་ཤིང་བཟའ་རིན་པོ་ཆེ་སྐུ་བདེ་བར་བཞུགས་ཨེ་ཡོད། ཁྱེད་ཚོས་
ཅང་ཨེ་གོ་ཞེས་ཡང་ཡང་གསུངས་པར། སྐུ་དབོན་སོགས་ཕྱག་ཕྱི་རྣམས་ཀྱིས་དེ་
ཕྱོགས་ཀྱི་སྐད་ཆ་གཏན་མ་གོ་ཚུལ་ཞུས། རྗེས་སོར་ཁོང་ཞལ་མ་བཞུགས་པའི་
གཏམ་ངན་བརྒྱུད་མར་བྱུང་བ་དབོན་ཆུང་སོགས་ཀྱིས་ཐོས་ཀྱང་རྗེ་ཉིད་ལ་ཞུ་མ་
ཕོད། དེ་ལྟར་ཡང་ཡང་བཀའ་འདྲི་མཛད་དེ་ཐུགས་མི་བདེ་བའི་རྣམ་པ་ཡུན་
རིང་གནང་། དེ་ཕྱིན་ཆད་དེ་ཕྱོགས་ཀྱི་གཏམ་གླེང་བསླད་མི་མཛད་པ་དང་།
སྟོད་སོག་གི་འགྲུལ་བ་འགའ་རེ་འོངས་པ་ལའང་རྭ་རྒྱ་ཕྱོགས་ཀྱི་གཏམ་གཏན་་་་་་
ནས་མི་འདྲི་བ་དང༌། ཤིང་བཟའ་རྡོ་རྗེ་འཆང་གི་མདུན་དུ་ཞུ་ཡིག་རྒྱུན་པར་
འབུལ་བ་ཞིག་ཡིན་ཡང་དེ་ཕྱིན་ཆད་ཞུ་ཤོག་འབུལ་བ་གཏན་མི་མཛད་པ་སོགས་་
བླ་མ་རྡོ་རྗེ་འཆང་ཞིང་ཁམས་གཞན་དུ་གཤེགས་པའི་གནས་ཚུལ་ཇི་བཞིན་་་་་་་
གཟིགས་པའི་རྟགས་མཚན་ཤིན་ཏུ་མང་། དམེ་རྒྱལ་བློན་རྣམས་དང་། དགོན་
གསར་གྱི་ལས་སྣེ་རྒན་མང་ནས་དུས་འཁོར་དབང་ཆེན་འགྱངས་མིན་གནང་་་་་་
དགོས་ཚུལ་གྱི་ཞུ་ནན་ཕུལ་བར་ལོ་རྗེས་མར་གནང་རྒྱུའི་ཞལ་བཞེས་མཛད། ཨ་
མཆོག་ཀུན་རིག་ཁང་ཚན་གྱི་གདན་འདྲེན་པ་འབྱོར་ཏེ་འཚམས་ཞུ་ཕུལ། དགོན་
གསར་གྱི་ལས་སྣེ་རྣམས་ནས་དགོན་འདི་གར་ཡུན་རིང་བཞུགས་རྒྱུ་དང༌། ཆོས་
གྲུར་བརྩི་བཞག་དང་ཚོགས་གཏམ་རེ་གནང་ནས་གདན་ཁྲི་སོགས་བྱིན་གྱིས་རློབ་
དགོས་ཚུལ་ཞུས་པར་དེ་ལྟར་བྱས་ཆོག་ཚུལ་གྱི་ཞལ་བཞེས་གནང་། ཉེར་བཞིའི་
ཉིན་སྒར་བཏེགས་ཏེ་དམེ་རྒྱལ་ཁང་དུ་བཞུགས་ཞག་མཛད་ནས་དྲུག་ཅུ་བ་དང་་་་
བསངས་སོགས་གསུངས། དམེ་རུ་མ་བརྒྱུད་ཨ་མཆོག་བླ་བྲང་དུ་གདན་དྲངས་པ་
ལྟར་ཕེབས་ཏེ་རྣམ་གཉིས་མཇལ་འཛོམ་མཛད། སྤྲུལ་བའི་སྐུ་རིན་པོ་ཆེའི་མ་
359



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡུམ་ནད་ཀྱིས་ཐེབས་པ་ལ་ཀུན་རིག་དབང་ཆེན་སྩལ། ཀུན་རིག་ཁང་ཚན་གྱི་
འདུ་ཁང་དུ་ལྗགས་ལུང་འགའ་ཞིག་གནང་། ཀིརྟིའི་འབྲོག་པར་འབྱོར་ཏེ་མི་རྩ་
ཚང་ལ་ལོ་སྔ་མ་ནས་མོ་རྩིས་འཁྲུགས་པ་སོགས་ཀྱིས་བཟའ་མི་འགའ་ཞིག་སྐྱབས་
གནས་པའི་གྲས་སུ་སྐུ་ཟླར་ཁྲིད་པ་རྣམས་སླན་ཆད་རང་ཡུལ་དུ་བསྡད་ཆོག་པའི་་
བཀའ་གནང་། རྗེ་ཉིད་ནས་བཟློག་རིགས་འགའ་དང་། ལཱ་ཁ་སྤྲུལ་བའི་སྐུ་རིན་
པོ་ཆེ་སོགས་ལ་བསྐང་གསོ་དང་། དྲུག་ཅུ་བ་སྒྲུབ་ཏུ་བཅུག རྒྱལ་ཟླའི་ཚེས་
བདུན་ལ་ཆིབས་བསུ་སེར་སྦྲེངས་དང་བཅས་མ་དགོན་དུ་བྱོན་འཕྲལ་མགོན་ཁང་
དུ་ཕེབས་ཏེ་བསྟན་པ་སྤྱི་སྒེར་ལ་དམིགས་པའི་འཕྲིན་བཅོལ་དང་ཐུགས་སྨོན་་་་་་
ཡིད་འཕྲོག་པ་གནང་། དྲུང་འཁོར་བ་རྣམས་ཀྱང་མཇལ་དུ་བཅུག ཚེས་བརྒྱད་
ནས་བཅད་རྒྱ་དམ་པོར་བཞུགས། ད་ཚང་དགེ་བཤེས་རིན་པོ་ཆེ་གདན་འདྲེན་
དུ་མངགས་པ་བཞིན་ཕེབས་པར་སྐུ་མཚམས་ཀྱི་ཁོངས་ནས་རྣམ་གཉིས་ཕན་ཚུན་
གུས་འདུད་དང་བཀུར་བཟོས་ཚད་མེད་པའི་སྒོས་མཇལ་འཛོམ་མཛད། དགེ་
བཤེས་རིན་པོ་ཆེ་ནས་སྐུ་གསུང་ཐུགས་རྟེན་དང་དངུལ་སྲང་ཁ་ཤས་ཕུལ་སྐབས་་་
སྐུ་གསུང་ཐུགས་རྟེན་རེ་རེ་བཞིན་བརྟན་བཞུགས་དང་། ཆོས་འཁོར་བསྐུལ་བའི་
ཚིགས་བཅད་བརྗོད་ནས་ཕུལ་བ་ལ་དགྱེས་ཚོར་ཆེ་བ་མཛད། དེ་ནས་བཟུང་
བཅད་རྒྱའི་ཐུན་གསེང་དུ་མདོ་སྔགས་ཀྱི་གཞུང་ལུགས་དུ་མའི་དཀའ་གནས་ལས་
བརྩམས་པའི་གསུང་གླེང་ཤིན་ཏུ་དམར། ཀིརྟི་དང་ས་བར་གཉིས་ལ་ཁ་མཆུ་
འཁྲུགས་ཟིང་ཆེ་བ་ཐུགས་ཀྱིས་མ་བཟོད་པར་འཛུར་ཁའི་དཔོན་པོ། ཁང་རྒན་
བླ་མ་ལ་ཁྱེད་མྱུར་དུ་ཕེབས་ནས་གྱོད་འདི་ལ་གཟུ་བྱེད་དགོས་ཚུལ་གྱི་གསུང་ཤོག་
ནན་ཏན་གནང་བ་བཞིན། ཁང་རྒན་བླ་མ་སོགས་གཟུ་བ་འགའ་ཞིག་འདུས་
ནས་རྗེ་ཉིད་ལ་གསོལ་འདེབས་བྱེད་བཞིན་དུ་གཟུ་འཕངས་པས་འགྲིགས་འདུམ་་
ལེགས་པོ་བྱུང་། སྐུ་མཚམས་ཀྱི་སྐབས་ནུབ་གཅིག་བཙུན་པ་ཞིག་གིས་གྲི་ཆུང་ཡུ་
360



，
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བའི་སྟེང་ན་མི་མཉམ་བཞག་བྱས་པ་འབུར་དུ་དོད་པ་འབུལ་བ་དང༌། ཐང་སྟོང་
རྒྱལ་པོའི་སྐུ་ཁྲུ་ཚད་མ་ཉམས་དོད་པ་ཞིག་རྨིས་པ་སོགས་དག་པའི་གཟིགས་སྣང་།
མང་ཙམ་བྱུང་བར་མངོན་ཡང་ཞིབ་རྒྱས་གསུང་དུ་མ་བཞེད། གདན་ས་ཕྱོགས་
ཀྱི་ཡུལ་སྐྱོང་མཐུ་བོ་ཆེ་འགས་རིང་མིན་གདན་སར་མྱུར་ཕེབས་དགོས་ཚུལ་གྱི་་་་་
བསྐུལ་མའི་བརྡ་དང་། རྟགས་མཚན་ཤིན་ཏུ་མང་བར་སྐབས་དེར་བསངས་
གསོལ་རེ་གནང་། ཞལ་ནས། ཁོང་ཚོས་ཅི་ཞིག་བསམས་པ་ཡིན་ནམ་འདི་གར་
ངེས་པར་སྡོད་དུ་མི་འཇུག་པ་འདྲ་གསུངས། མཆོག་རྩེ་དང༌། རྫོང་འགག་གི་
རྒྱལ་ཁབ་སོགས་སུ་འཚམས་ཞུ་བ་མི་སྣ་འགའ་ཞིག་རྫོང་སྟེ་མཛད། མཆོག་རྩེའི་
ཁྲི་སྤྲུལ་རིན་པོ་ཆེ་རྩ་བའི་རྒྱལ་ས་སྟག་མོ་རྫོང་དུ་བཞུགས་པ་རྗེ་ཉིད་ཀྱི་དྲུང་དུ་་་
འགྱངས་མིན་དངོས་མཇལ་ཞུ་བར་ཕེབས་དགོས་ཚུལ་དང་། མ་དགོན་དུ་དབང་
བཀའ་རེ་ཡོད་ན་གསན་དགོས་ཚུལ་གྱི་ཞུ་འཕྲིན་ཕུལ། གསེར་ཁྲི་རིན་པོ་ཆེ་རྗེ་
ཉིད་མཇལ་ཕྱིར་ད་ཚང་དགོན་དུ་ཕེབས་སྐབས་མི་རྩ་ཚེ་ཐར་རིང་བསུར་་་་་་་་་
མངགས། །
ས་ཁྱི(སྤྱི་ལོ༡༨༩༨) ལོ་གསར་གྱི་ཚེས་གཅིག་ལ་ལྷ་མོར་ཚེས་གཏོར་ཕུལ་་་
ཞིང་དགྱེས་སྟོན་སོགས་དཀྱུས་ལྟར་མཛད། སྨོན་ལམ་གྲོལ་རྗེས་ད་ཚང་དགེ་
བཤེས་རིན་པོ་ཆེའི་དྲུང་ནས་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་གསུང་་་་་
འབུམ་ཡོངས་སུ་རྫོགས་པའི་བཀླགས་ལུང་གསན། དངོས་པོའི་འབུལ་ནོད་བྱ་
ནོམ་པ་གཟབ། དགེ་བཤེས་རིན་པོ་ཆེ་ནས་པཎ་ཆེན་བཀའ་འབུམ་གྱི་པོད་ཐ་མ་
ལྷ་དར་རིང་པོ་དང་བཅས་ཕུལ་ཏེ། སྐྱབས་མཆོག་ཉིད་ཀྱིས་ཆ་གང་ནས་ཀྱང་
པཎ་ཆེན་ཐམས་ཅད་མཁྱེན་པ་བློ་བཟང་ཆོས་རྒྱན་གྱི་མཛད་པ་ལྟ་བུ་ཞིག་ངེས་་་་
པར་སྟོན་དགོས་ཞེས་བཀའ་ཕེབས། གཉིས་པའི་ཚེས་བརྒྱད་ཀྱི་ཉིན་སྐུ་མཚམས་
གྲོལ་ཏེ། དགེ་བཤེས་རིན་པོ་ཆེ་དང་ལྷན་ཅིག་རི་ཁྲོད་དུ་ཕེབས་ནས་བཅད་རྒྱར་
361



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཞུགས། ཐུན་གསེང་དུ་རྣམ་གཉིས་ནས་འདུལ་བའི་གཞུང་སོགས་ལས་
བརྩམས་པའི་གསུང་འཕྲོས་ཤིན་ཏུ་མང་བ་གནང་། དགེ་བཤེས་རིན་པོ་ཆེ་རང་
དགོན་དུ་གློ་བུར་དུ་ཕེབས་དགོས་བྱུང་བས། ཕེབས་ཁར་ལྷ་དར་ཆེ་ལེགས་ཤིག་
ཕུལ་ཏེ་སྤྱིར་བསྟན་དོན་དང༌། ཁྱད་པར་བདག་ལ་རེ་ས་ཤིང་བཟའ་རྡོ་རྗེ་འཆང་
དང་རྗེ་ཉིད་ལས་གཞན་སུ་ཡང་མེད་སྟབས་ཚུལ་དེ་ཐུགས་ལ་དགོངས་ནས་་་་་་་
ཞབས་པད་ཡུན་རིང་བརྟན་པའི་ཐུགས་འདུན་ལྷོད་མེད་གནང་དགོས། རྗེས་
སོར་ལྕང་སྐྱ་གོང་མའི་གསུང་འབུམ་དང༌། བཀའ་གདམས་གཞུང་དྲུག་སོགས་
ལུང་རྒྱུན་གང་མངའ་གནང་རྒྱུའི་བཀའ་དྲིན་བརྩེ་གཟིགས་དང༌། བདག་
མཚམས་ལྟ་བུ་རེའི་སྐབས་མ་གཏོགས་འགྲོ་འདུག་མང་པོ་དང༌། དབང་ཆེན་
བསྐུར་བ་ལྟ་བུའི་རྣམ་གཡེང་གིས་འདའ་བའི་གསེང་ནས་ཁ་ཏོན་དགེ་སྦྱོར་ཕྲན་་་་
བུ་རེ་ལས་རི་ཁྲོད་དུ་ཉམས་ལེན་རྒྱུན་ཆགས་བྱེད་པའི་སྐལ་བ་མ་བྱུང་བས། །
བདག་གི་སྒོ་གསུམ་གྱི་སྤྱོད་པ་མཐའ་དག་རྗེའི་བསྟན་པ་ལ་ཕན་པ་ཁོ་ནར་འགྱུར་
བའི་སྐྱབས་འཇུག་དང་བྱིན་རླབས་ཅིས་ཀྱང་ཐུགས་རྗེས་གཟིགས་དགོས་ཞེས་ཞུ་་
ཚིག་ནན་ཏན་ཆེ་བ་ཕུལ་བར། དགེ་བཤེས་རིན་པོ་ཆེ་ནས་ཀྱང་ཁོང་གིས་བཀའ་
གནང་བ་ལྟར་ཞབས་ཕྱི་ཡུན་རིང་བསྒྲུབས་ཐུབ་པའི་སྐྱབས་འཇུག་དང་། ལྷག་
པར་ཁོང་ཉིད་ནས་ཞབས་པད་ཡུན་རིང་བརྟན་པའི་ཞལ་བཞེས་ཇི་ལྟར་མཛད་་་་
པ་དོན་ལ་གནས་པའི་སྒོ་ནས་ངེད་ཅག་མ་བསླུས་པ་ཞིག་ཅིས་ཀྱང་གནང་དགོས་་
ཚུལ་གྱི་ཞུ་ནན་ཕུལ། རྣམ་གཉིས་འབྲལ་མི་ཕོད་པའི་ཉམས་ཀྱིས་སྤྱན་ཆབ་ཟིམ་
མེ་བའི་མུར་གཟིམས་ཆུང་སྒོར་སྐྱེལ་ཐུང་མཛད། རྗེ་ཉིད་སླར་གཟིམས་ཆུང་དུ་
ཕེབས་ནས་ཡུན་རིང་བཤུམས་བཞིན་བཞུགས། གསུང་འཕྲོས་འགའི་ལྷོངས་ལ་
དགེ་བཤེས་རིན་པོ་ཆེ་འདིའི་ལུང་རྟོགས་ཀྱི་ཡོན་ཏན་གཞན་ད་དེ་འདྲ་ཞིག་ལོས་་
ཡིན་ཏེ། སྒོ་གསུམ་གྱི་མཛད་སྤྱོད་མཐའ་དག་ལ་ཚུལ་འཆོས་ཀྱི་དྲི་ཙམ་མེད་པར་
362



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མ་བཅོས་པ་ཞིག་ཡིན་པས་དེ་ཤིན་ཏུ་ཡ་མཚན་པ་ཞིག་རེད་གསུངས། རྒྱུན་པར་
ཡང་དགེ་བཤེས་རིན་པོ་ཆེའི་མཚན་ཞལ་ལ་བླངས་ངེས་ཀྱིས་སྤྱན་ཆབ་ཉིལ་ཉིལ་་་
མཛད་པ་ཞིག་ཡོད། ཉེར་གསུམ་ལ་སྐུ་མཚམས་གྲོལ་ཏེ་ཁ་སྐོང་སྦྱིན་སྲེག་ཕུལ།
ཉེར་ལྔའི་ཉིན་དགོན་པར་ཕེབས། མཆོག་རྩེའི་ཁྲི་སྤྲུལ་རིན་པོ་ཆེ་བློན་པོ་ཏཱ་རོ་
མང་ཙམ་དང་བཅས་ཕེབས་པ་ལ། དབོན་ཆུང་ངོ་གཡོག་ནས་ཆིབས་བསུ་དང་།
གྲྭ་མང་གིས་སེར་སྦྲེངས། ཐབ་བསུ་སོགས་ཀྱི་བཀུར་གཟོས་དང་བཅས་མཇལ་
འཛོམ་མཛད། མ་དགོན་གྱི་ལས་སྣེ་རྣམས་དང་མི་རྩ་ལྷ་སྡེ་བཅས་ནས་འཇིགས་
བྱེད་དང་ཀུན་རིག་སོགས་ཡི་དམ་མང་པོའི་དབང་གི་སྙན་སྒྲོན་སྔར་ནས་ཞུས་པ་་
བཞིན་ཉེར་བདུན་ནས་བཟུང་དགའ་ལྡན་ཁྲི་སྤྲུལ་རིན་པོ་ཆེས་གཙོས་ཉེ་འཁོར་་་་
གྱི་སེར་སྐྱ་སྟོང་ཕྲག་བརྒལ་བ་ཙམ་ལ་སྟ་གོན་སྔོན་དུ་འགྲོ་བའི་འཇིགས་བྱེད་་་་
བདུད་ལས་རྣམ་རྒྱལ་དང་། ཕྱག་རྡོར་འཁོར་ཆེན། ཀུན་རིག གདུགས་དཀར་ལྷ་
བཅུ་བདུན་མ། དཔལ་མོའི་ལུགས་ཀྱི་ཐུགས་རྗེ་ཆེན་པོ་རྣམས་ཀྱི་དབང་ངོ་
མཚར་བའི་གསུང་བཤད་ཀྱིས་བརྒྱན་པ་བསྩལ་ཏེ། སྐུ་བཞིའི་ས་བོན་ཐེབས་ངེས་
སུ་མཛད། གཏང་རག་གི་ཡོན་འབུལ་དུ་སྐུ་གསུང་ཐུགས་རྟེན་དང་། ཁྲི་སྤྲུལ་
རིན་པོ་ཆེ་ནས་དངུལ་རྡོ་ཚད་དང་གོས་ཕྲུག་སོགས་ཚན་གྲངས། དགོན་གྲོང་
ཐུན་མོང་ནས་དངུལ་སྲང་དྲུག་བརྒྱ་ལྷག་དང་། ཇ་རས་ཕོན་ཆེ་སོགས་ཀྱི་མཆོད་
སྤྲིན་བསྟར། བཀའ་ལས། འདིར་བཞུགས་དགེ་འདུན་པ་རྣམས་བསླབ་ཁྲིམས་
དག་པའི་སྟེང་ནས་དཀྱིལ་འཁོར་དུ་མའི་སྒྲུབ་མཆོད་སོགས་སྔོན་གྱི་སྲོལ་བཟང་་་
རྣམས་མི་ཉམས་གོང་འཕེལ་དུ་གཏོང་བ་དང་། རིམ་གྱིས་འཁོར་ལོ་ཆེན་པོའི་
བདག་འཇུག་རེ་ཡང་ཚུགས་ན་སྙིགས་མའི་དུས་འདིར་སྟེང་འོག་བར་གསུམ་གྱི་་་
གདོན་སོགས་ནག་པོའི་རྩ་ལག་སྟོབས་རྒྱས་པའི་དུས་སུ་ཐུགས་རྗེ་ཤིན་ཏུ་མྱུར་་་་་་
བས་དགོས་པ་ཚེའམ་སྙམ། ཁྲི་ཆེན་མཆོག་སྤྲུལ་རིན་པོ་ཆེ་ཡང་བསྟན་འགྲོའི་
363



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
དཔལ་དུ་ཞབས་པད་ཡུན་བརྟན་ངོས་རང་གི་མངའ་ཞབས་ཀྱི་དགོན་སྡེ་རྣམས་་་
གཞན་ལས་དབུ་འཕང་བསྟོད་དེ་ལུགས་གཉིས་ཟུང་འབྲེལ་གྱི་སྒོས་སྐྱོང་བ་དང༌།
འབངས་རྣམས་དགེ་བཅུའི་ཁྲིམས་ལ་བཀོད་དེ་བློ་སྣ་ཆོས་ཕྱོགས་སུ་བཀྲི་དགོས་་་
ཚུལ་གྱི་ཞལ་གདམས་གནང་། མཆོག་རྩེའི་ཁྲི་སྤྲུལ་རིན་པོ་ཆེའི་ཐུགས་བཞེད་
ལྟར། ཚེ་རྟ་ཟུང་འབྲེལ་གྱི་རྗེས་གནང་དང༌། ཁང་རྒན་བླ་མ་ལ་ཐེག་ཆེན་གསོ་
སྦྱོང་སྩལ། ཉིན་ལྟར་ཁྲི་སྤྲུལ་རིན་པོ་ཆེ་སྐུ་མདུན་དུ་ཕེབས་ནས་གཞུང་ལུགས་ཀྱི་
དཀའ་གནས་ལས་བརྩམས་པའི་གསུང་འཕྲོས་དམར། ཞལ་ནས། མཆོག་རྩེའི་ཁྲི་
སྤྲུལ་རིན་པོ་ཆེ་འདི་བ་རྐྱེན་དབང་གིས་རྒྱལ་སྲིད་གནང་དགོས་བྱུང་སྟབས་སྲིད་་་་
སྐྱོང་གི་རྣམ་གཡེང་ཁོ་ནས་བྲེལ་བ་ཙམ་ལས་ཆོས་ཕྱོགས་ཀྱི་གསུང་འཕྲོས་གནང་་་
ཡུལ་གཅིག་ཀྱང་མེད་མོད། མདོ་སྔགས་ཀྱི་གཞུང་གང་ལས་བརྩམས་ཏེ་དྲིས་ཀྱང་
ཐུགས་བརྗེད་གནང་བ་ལྟ་བུ་ཅུང་ཟད་ཀྱང་མེད་པར་གསུང་རྒྱུ་ཡོད་པ་འདི་ཡ་་་་
མཚན་པ་ཞིག་རེད་ཅེས་གསུངས་ཏེ་མཉེས་ཚོར་མཛད། གཉིས་པའི་ཚེས་དགུའི་
ཉིན་སྒར་བཏེགས་ཏེ། ཚོ་བདུན་དགོན། བཀྲ་ཤིས་སྒང་བ། མཆོག་རྩེའི་ཕྱག་
མཛོད་དང༌། ཏཱ་རོ་མང་པོ་བཅས་ཀྱིས་ཆིབས་བསུ་སེར་སྦྲེངས་དང་བཅས་ཚོ་
བདུན་དགོན་དུ་ཕེབས། རྒྱལ་རོང་གི་དགེ་བཤེས་ཤིག་ནས་དགའ་ལྡན་ལྷ་བརྒྱ་
མའི་ཁྲིད་ཞུས་པ་དང་དཀྱུས་གཅིག་པར་སྨོན་ལམ་གསུང་ཆོས་སུ་སྲད་རྒྱུད་བླ་་་་་
མའི་རྣལ་འབྱོར་གྱི་ཁྲིད་སྨིན་རྒྱས་སྩལ། མཆོག་རྩེའི་ཁྲི་སྤྲུལ་རིན་པོ་ཆེ་ཚོ་བདུན་
དགོན་དུ་ཕེབས་པར། འཇམ་དབྱངས་ཀྱི་རྗེས་གནང་དང་། ལྗགས་ལུང་ཁ་ཤས་
སྩལ། ཚོ་བདུན་དགེ་བཤེས་ཚང་དགོན་པའི་ཁྲིར་བསྐོ་བ་གནང་། ཁྲིམས་འཆལ་
དགེ་འདུན་གྱི་དད་རྫས་ལ་ལོངས་སྦྱོད་པ་རྣམས་ཚར་གཅོད་པའི་ཆེད་དུ་ཆོས་་་་་
སྲུང་རྣམས་ལ་མངོན་སྤྱོད་དྲག་པོའི་འཕྲིན་ལས་སྒྲུབ་པར་བསྐུལ་བའི་དྲག་བསྐུལ་
གསར་རྩོམ་མཛད་དེ་ཚོགས་སུ་བཙུགས་པ་དུས་དེར་ཁྲིམས་འཆལ་འགའ་ཞིག་མི་
364



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མངོན་པའི་ཚུལ་དུ་ཡོད་པ་གཟིགས་པའི་རྟགས་སུ་མངོན། མཁར་དགུའི་རྫོང་དུ་
ཕེབས་ཏེ་ང་རོ་ཚང་གི་རིམ་གྲོར་མགོན་དཀར་གཏེར་སྒྲུབ་དང༌། བཟློག་རིགས་
ཁ་ཤས་གསུངས་ཤིང་མི་ངོ་རྣམས་ལ་ཚེ་དབང་སྩལ། ཚོ་བདུན་དུ་སྐུ་འབུམ་
འགའ་ཞིག་གི་ས་གནས་ལ་གཟིགས་ཤིང་ཆོས་སྲིད་ཀྱི་གསུང་བཀོད་དང་ཐུགས་་་
བརྟག་སོགས་འདོད་སྦྱར་གནང་སྟེ། སྒར་བཏེགས་པ་སྤང་བཟང་ལ་བཙས་དང་
ཉེ་བར་བཞུགས་ཞག་མཛད། བཀའ་ལས། སྤང་བཟང་རྡེལ་འབུམ་ལ་བཙས་
འདི་སྔོན་འགྲོ་མགོན་བསྟན་པ་རབ་རྒྱས་དགོངས་པ་ཆོས་དབྱིངས་སུ་གཏད་སའི་
གནས་ཡིན། དགོན་དུ་མ་ཕེབས་པར་འདི་ནས་ཞིང་གཞན་དུ་གཤེགས་པའི་རྒྱུ་
མཚན་རྗེས་སོར་སྟག་ཚང་ལྷ་མོའི་གདན་ས་འདི་ཆགས་རྒྱུའི་རྟེན་འབྲེལ་ལ་་་་་་་
དགོངས་པ་ཡིན་པར་བཤད། འདིའི་ས་གནད་མ་ཉམས་པ་གལ་ཆེ་ཡང་ས་
འགུལ་གྱི་སྐབས་རྒྱབ་རི་ཞིག་པ་སོགས་ཀྱི་སྐྱོན་འགའ་ཞིག་བྱུང་བ་འཆོས་པའི་་་་་
ཕྱིར་ས་གནས་ལེགས་པ་ཞིག་ཏུ་སྐུ་འབུམ་ཁ་ཤས་བཞེངས་དགོས་གསུངས་ནས་་་་
དྲུང་འཁོད་པ་རྣམས་ལ་ཉིན་ཁ་ཤས་ཀྱི་རིང་རྗེ་རིན་པོ་ཆེ་དང་རིགས་གསུམ་་་་་
མགོན་པོའི་སྐུ་འབུམ་ཕྲག་རེའི་པར་འདེབས་སུ་འཇུག་པ་དང་། རྗེ་ཉིད་ནས་སྐུ་
འབུམ་གྱི་ས་གནས་གཟིགས་ཏེ་གང་ཅིའི་ལྗགས་བཀོད་མཛད། དྲུང་འཁོར་བ་
རྣམས་ཀྱིས་སྐུ་འབུམ་འདེབས་པའི་རིང་ལ། རྗེ་ཉིད་ནས་མ་དགོན་དུ་གྲྭ་མང་ལ་
རིགས་གསུམ་སྤྱི་སྒྲུབ། སྒྲོལ་མ་དཀར་ལྗང་། བླ་མེད་རྡོར་སེམས། རྣམ་འཇོམས་
ལྗང་སྔོན། ལོ་གྱོན་མ། ཕྱག་རྡོར་ཨ་ཙཱརྱ། གུར་ཞལ། མགོན་ཆོས། ལྷ་མོ། རྣམ་
སྲས་བཅས་ཀྱི་རྗེས་གནང་སྩལ། ཆར་དཀོན་པས་ཞིང་པ་རྣམས་ཐན་ཆེན་གྱིས་
གདུང་བར་བརྟེན། རྗེ་ཉིད་ཀྱི་དྲུང་དུ་ཆར་འབེབས་ཞུས་པར་ཀླུ་ཐེབས་དང་
བསྟུན་ཀླུ་གཏོར་མདོར་བསྡུས་བསྔོ་བ་གནང་སྟེ་ཆུ་དང་རིལ་བུ་ཆུ་མིག་སོ་སོར་་་་
སྐྱེལ་བཅུག་པས་དེ་མ་ཐག་སྤྲིན་འཁྲིགས་ཏེ་ཆར་རྒྱུན་ཡུན་རིང་བབས། མགོན་
365



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཁང་སོགས་སུ་མཆོད་མཇལ་མཛད་དེ་སྒར་བཏེགས་པ་ཀིརྟིའི་འབྲོག ཚ་རུ་མ།
བྲག་དཀར་དགོན། ཨ་འཁྱམས་སོགས་སུ་ཕེབས་བཞུད་མཛད་དེ་གསུམ་པའི་ཉི་
ཤུའི་ཉིན་ཆིབས་བསུ་སེར་སྦྲེངས་དང་བཅས་རྔ་བའི་དགོན་གསར་དུ་བབས། དེ་
ཉིན་རྔ་སྟོད་སྒོ་མང་སྒར་ནས་ཀྱང་ཁྲི་བ་དང་ལས་སྣེ་རྣམས་གདན་འདྲེན་དུ་་་་་་
འབྱོར་བ་ལ་ཞལ་བཞེས་གནང་། གདན་ས་ནས་དུས་འཁོར་གྱི་ཐིག་ཚོན་པ་
རྣམས་འབྱོར་བས་ཉི་ཤུ་ལྔའི་ཉིན་ས་ཆོག་གནང་སྟེ་ཐིག་ཚོན་གྱི་དབུ་བརྩམས།
དབང་གི་ཐོག་མཐའ་བར་གསུམ་དུ་རྡོ་རྗེ་སློབ་དཔོན་གྱི་ལས་སུ་བྱ་བ་གང་ཡོད་་་་
རྗེ་ཉིད་ནས་དམ་པའི་ཕྱག་བཞེས་བཞིན་ཁུར་དུ་བཞེས་པ་མཛད། གཞི་བྱེས་ཀྱི་
བླ་སྤྲུལ་ཆེས་མང་བ་དང་། སྡེ་སྣོད་རབ་འབྱམས་སྨྲ་བའི་དགེ་བཤེས་དུ་མ། དམེ་
རྒྱལ་པོ་མགོན་པོ་བསོད་ནམས་ཡུམ་སྲས་སོགས་སེར་སྐྱ་ཕོ་མོ་ཁྲི་ཕྲག་བརྒལ་བ་་་་
ཙམ་ལ་བཞི་བའི་ཚེས་གསུམ་ནས་བཟུང་སྟ་གོན་སྔོན་དུ་བཏང་སྟེ་དཔལ་དང་་་་་་
པོའི་སངས་རྒྱས་དུས་ཀྱི་འཁོར་ལོའི་བྱིས་པ་འཇུག་པའི་དབང་བདུན། གོང་མ་
བཞི། གོང་ཆེན་བཞི། རྡོ་རྗེ་སློབ་དཔོན་བདག་པོ་ཆེན་པོའི་དབང་དང་བཅས་
ཡོངས་སུ་རྫོགས་པ་སྩལ་བའི་མཇུག་ཏུ་ཚོགས་འཁོར་དང་བཅས་ཉིན་ལྔའི་རིང་་་་་
ལ་བཀའ་དྲིན་བསྐྱངས། གཏང་རག་ཏུ་མིའི་དབང་ཕྱུག་དམ་པ་མགོན་པོ་བསོད་
ནམས་བློན་འབངས་བཅས་ནས་སྐུ་གསུང་ཐུགས་རྟེན་རས་ཕྲུག་གོས་དར་པགས་་
རིགས་སྣ་ཚོགས་དངུལ་རྡོ་ཚད་བཅུ་བདུན་ཇ་མར་ནས་སོགས་དངོས་འབུལ་་་་་་
དཔང་མཐོ་བ་བསྟར་ཏེ་མཁྱེན་རབ་ཀྱི་དབང་ཕྱུག་བདུད་འདུལ་སྤྲུལ་སྐུ་ཚང་་་་་་
ནས་བརྟན་བཞུགས་ཀྱི་བཤད་པ་གང་རྒྱས་ཞུས་པར། བཀའ་ལས། སྔ་མོ་དམེ་
རྒྱལ་བློན་རྣམས་ཀྱིས་སྦྱིན་བདག་བྱས་པ་བཞིན་ཆོས་སྡེ་འདི་ག་གསར་འདེབས་་་
བྱས་ཏེ་དད་ལྡན་རང་རང་གི་མོས་པ་ལྟར་ཆོས་བཀའ་ཡང་མི་ཉུང་ཙམ་བྱས།
དགེ་འདུན་པ་རྣམས་ནས་ངེད་ཀྱི་བཀོད་པ་གང་བྱས་དང་དུ་བླངས་ཏེ་སློབ་་
366



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཉེར་ལ་ཧུར་ཐག་མཛད་པས་འཆད་ཉན་ལོ་རེ་བཞིན་གོང་འཕེལ་དུ་གྱུར་པ་་་་་
འདི་སྒྲུབ་པའི་མཆོད་པ་གཞན་འགྲན་མེད་པ་ཡིན་གཤིས་བཀའ་དྲིན་ཆེ་ཚུལ། །
རྒྱུད་གྲྭ་ཡང་གཞི་རེ་ཚུགས་ཡོད་པ་བཞིན་རིམ་གྱིས་རྒྱུད་འགྲེལ་གྱི་འཆད་ཉན་་་་་
སོགས་ཡོངས་རྫོགས་ཚུགས་དགོས་ཚུལ། རང་ལུགས་ཀྱི་དུས་འཁོར་གྱི་འཆད་
ཉན་ལྟ་ཅི། ཆོ་གའི་དཔེ་མིག་གིས་མཐོང་བ་ཙམ་ཡང་མ་མྱོང་བའི་ས་ཆ་འདི་ལྟ་
བུར་ད་ལམ་དབང་བཀའ་བྱེད་རྒྱུ་བྱུང་བ་སྐལ་བ་བཟང་། ཉེ་ཆར་འཇམ་དཔལ་
དགོངས་རྒྱན་ལྟ་བུའི་སྒོ་ནས་གཞི་རེ་བཙུགས་ཏེ་རིམ་གྱིས་སྒྲུབ་མཆོད་རྒྱས་པ་་་་་
དང་། རྒྱུད་ཀྱི་འཆད་ཉན་སོགས་ཚུགས་འདུན་ཡོད་པ་བཞིན་ཁོང་རྣམས་ནས་
ཀྱང་དེ་བཞིན་འགྲུབ་པའི་ཐུགས་སྨོན་ནན་ཏན་གནང་ན་བདག་ཡུན་རིང་འཚོ་་་
པའི་འདུན་པ་ནམ་ཡང་མི་ལྷོད་ཅེས་ཞལ་བཞེས་དང༌། སྐྱབས་མགོན་ཤིང་
བཟའ་རྡོ་རྗེ་འཆང་ནས་དབང་འདི་གཞན་ལ་སྤེལ་བའི་བཀའ་གནང་ཚུལ། རྡོ་
རྗེ་འཆང་རང་ནས་དབང་གྲལ་དུ་འཁོད་པ་ཐམས་ཅད་དྲག་པོ་འཁོར་ལོ་ཅན་གྱི་་
དུས་སུ་རྗེས་སུ་འཛིན་པའི་ཞལ་བཞེས་གནང་ཚུལ་རྗེ་ཉིད་ནས་ཀྱང་སྐྱབས་་་་་་་་
མགོན་པཎ་ཆེན་རིན་པོ་ཆེ་དང༌། ཤིང་བཟའ་རྡོ་རྗེ་འཆང་གི་དྲུང་དུ་རང་ལ་
འབྲེལ་ཐོགས་རྣམས་རིགས་ལྡན་ཆེན་པོའི་འཁོར་དུ་སྐྱེ་བའི་སྐྱབས་ཞུ་མཛད་པར་
རྡོ་རྗེ་འཆང་རྣམ་གཉིས་ནས་དེ་མཐུན་གྱི་ཞལ་བཞེས་མཛད་ཚུལ། ད་ལམ་ཁྱེད་
རྣམས་ཐམས་ཅད་དཀྱིལ་འཁོར་དུ་བཅུག་སྟེ། རྡོ་རྗེའི་རིགས་གཅིག་ཏུ་ངེས་པར་
བྱས་པ་ལྟར་རང་རང་གིས་ཀྱང་དེ་མཐུན་སྨོན་འདུན་དྲག་པོས་མཚམས་སྦྱོར་་་་་
བྱས་ན་རིགས་ལྡན་ཆེན་པོ་སོགས་དགེ་བའི་བཤེས་གཉེན་ཁྱད་པར་ཅན་གྱིས་་་་་་
རྗེས་སུ་བཟུང་སྟེ་འཕྲལ་ཡུན་གྱི་འདོད་དོན་ཚེགས་མེད་འགྲུབ་པ་ཡོང་ཚུལ་་་་་་་
སོགས་སྤྲོ་བ་བསྐྱེད་པའི་བཀའ་དང་བཅས་སྩལ། རྡོ་རྗེ་སློབ་དཔོན་བདག་པོ་
ཆེན་པོའི་དབང་གི་ཉིན་ཉི་ཟླ་སྐར་གསུམ་དུས་གཅིག་ཏུ་གསལ་བ་ཀུན་གྱིས་་་་་་
367



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མངོན་སུམ་དུ་མཐོང་། དབང་གྲལ་དུ་འགའ་ཞིག་གིས་ཁ་འགོ་བ་རྣམས་ལ་ལན་
སློག་པ་སོགས་འཛིངས་འཁོན་ཅུང་ཟད་བྱུང་བར། ཉིད་ནས་མི་དགྱེས་པའི་
གསུང་ཟུར་ཅུང་ཟད་གནང་བས་འགྱོད་པ་དྲག་པོས་གུས་འདུད་དང་བཅས་ནོར་
རྫས་ཀྱི་བཤགས་པ་འགའ་ཡང་ཕུལ། ས་ཆོག་གི་སྐབས་མཚན་ལམ་དུ་རུ་དར་
ཅན་ལྟ་བུའི་མི་སྡུག་པ་ཞིག་བྱུང་བར། རྗེ་ཉིད་ནས་མ་ཎི་བགྲང་བས་གཞན་ཞིག་
ཏུ་སོང་བའི་སྣང་བ་ཤར་གསུངས་པ་སྔོན་མཉམ་མེད་ཐུབ་པའི་དབང་པོས་བྱང་་་་
ཆུབ་ཀྱི་སྙིང་པོར་བདུད་སྡེའི་དཔུང་ཚོགས་བྱམས་པའི་ཏིང་ངེ་འཛིན་གྱིས་བཏུལ་
བ་བཞིན་བྱམས་སྙིང་རྗེའི་རྣལ་འབྱོར་ཟབ་མོས་བདུད་ཀྱི་གཡུལ་ལས་རྒྱལ་བའི་་་
རྣམ་པར་ཐར་བའོ། །ས་ཆོག་གི་དུས་དང་དབང་གི་སྐབས་སུ་འབུ་ཞིག་གིས་རྡུལ་
ཚོན་གྱི་རྡོ་ར་ནས་ཅུང་ཟད་བཤིག་པ་དང་། སྨྱོན་པ་ཞིག་གིས་ཚོགས་སྦིས་ལ་
གྲིས་བརྒྱབ་པ་སོགས་སྔ་ཕྱིར་འཚུབ་རིགས་འགའ་ཞིག་བྱུང་བར། བཀའ་ལས། །
བར་ཆད་ཀྱི་མཚན་མ་ཡིན་པས་ཕུར་གཏོར་སོགས་གསར་དུ་བཟོ་དགོས་གསུངས་
ཏེ། བཟོ་བཤམས་གྲུབ་པ་ན་གཏོར་འབུལ་དང་ཕུར་གདབ་སོགས་གནང༌། ད་
ལམ་གྱི་དབང་འདི་ལ་འཚུབ་ཆ་མང་དུ་བྱུང་ཡང་བར་ཆད་གྱི་དབང་དུ་མ་བཏང་
བར་མཐར་ཐོན་པ་བྱས་པ་ཡིན་གསུངས། དམེ་རྒྱལ་བློན་རྣམས་ཀྱི་མོས་པ་
བཞིན་བཅུ་གཅིག་གི་ཉིན་དར་འཛོམ་གྱི་ལ་བཙས་བསྟོད་དེ་བསངས་གཏོང་བ་་་་
དང་གཏེར་མང་པོ་འབུལ་བ་གནང་། ཆིང་ཝང་གི་མངའ་ཞབས་ནས་དུས་
འཁོར་གྱི་དབང་གི་སྙན་སྒྲོན་སྔར་ཞུས་ཟིན་པ་ལོ་འདིར་གནང་དགོས་ཚུལ་གྱི་ཞུ་་
བ་འབུལ་མི་སེར་སྐྱ་འགའ་ཞིག་སླེབ་པར་ལོ་རྗེས་མར་གནང་རྒྱུའི་ཞལ་བཞེས་་་་་
མཛད། མགོ་ལོག་གཞི་ཆེན་བླ་མ་ཞིག་གི་ཞུ་ནན་ལྟར་འཇིགས་བྱེད་བདུད་ལས་
རྣམ་རྒྱལ་གྱི་དབང་དང༌། ཙིའུ་དམར་དང༌། སྐུ་ལྔའི་སྲོག་གཏད་བཅས་སྩལ།
བཅོ་ལྔའི་ཉིན་བསུ་བ་སྒར་གྲོང་དུ་འབྱོན་བཞུད་དང༌། ཆིབས་བསུ་སེར་སྦྲེངས་
368



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དང་བཅས་སྒོ་མང་སྒར་དུ་ཕེབས། དེ་གའི་བླ་གྲྭ་རྣམས་ལ་གསང་འདུས་
འཕགས་ལུགས་དང་། དཔལ་མོའི་ལུགས་ཀྱི་ཐུགས་རྗེ་ཆེན་པོའི་དབང་། མགོན་
པོ་ཕྱག་དྲུག་པ་དང་ཆོས་རྒྱལ་ཕྱི་ནང་གསང་གསུམ་གྱི་རྗེས་གནང་། རྒྱལ་ཆེན་སྐུ་
ལྔའི་སྲོག་གཏད་བཅས་སྩལ། དངོས་འབུལ་དང་བཅས་ཁྲི་ཐོག་པ་ཞར་ཤུལ་སྤྲུལ་
བའི་སྐུ་ནས་བརྟན་བཞུགས་ཀྱི་བཤད་པ་ཞུས་པའི་ལན་དུ། སྐུ་ཕྲེང་སྔ་མ་རྣམས་
ཀྱི་དུས་སུ་ཀུན་མཁྱེན་འཇམ་དབྱངས་བཞད་པ་དང་། ཀིརྟིའི་སྐྱེ་ཕྲེང་རྣམས་
ཕན་ཚུན་འབྲེལ་ཆེ་ཚུལ། སྐུ་ཕྲེང་འདི་བའང་ཡང་ཡང་ཞལ་འཛོམ་ངོས་ཐུགས་
ཡིད་གཅིག་འདྲེས་སུ་སོང་ཚུལ། ཁོང་རྣམས་ནས་སྐུ་ཕྱོགས་རིན་པོ་ཆེའི་ཞབས་
བརྟན་རིམ་གྲོ་ལ་འབད་པ་དང་། རང་རང་གིས་ཁས་བླངས་པའི་བསླབ་ཁྲིམས་
ཚུལ་བཞིན་སྲུང་བའི་སྟེང་ནས་དབྱངས་རྟ་ཕྱག་ལེན་རྒྱུད་ཀྱི་འཆད་ཉན་སོགས་་་
སྒྲིག་ལམ་ཁུར་བཞེས་མཛད་དེ་རང་ཚུགས་ཟིན་པར་བཞུགས་ན་འཕྲལ་དང་ཡུན་
དུ་དགེ་བ་ཡོད་ཚུལ་ཀྱི་ཞལ་གདམས་སྩལ། ཨ་འདུས་སྒར་གྲོང༌། རྡོར་ཞར།
གཉན་རྩེ་དགོན། སྔོ་ཤུལ་སྒར་གྲོང་རྣམས་སུ་འདོད་ཆོས་སྩལ་ཏེ་མཚམས་རིང་
དུ་བཞུགས་སྒར་མཛད་སྐབས། དཔལ་ལྡན་ས་སྐྱ་བའི་བསྟན་པའི་མངའ་བདག་
དྷིཕུ་ཆོས་རྗེ་མཆོག་སྤྲུལ་རིན་པོ་ཆེ་ཁང་རྒན་དཔོན་པོ་དང་བཅས་མཁར་མདའ་
དགོན་པའི་ཉེ་འདབས་སུ་བཞུགས་སྒར་བཏབ་སྟེ་བཞུགས། མཆོག་སྤྲུལ་རིན་པོ་
ཆེ་ནས་རྗེ་ཉིད་ཀྱི་སྐུ་དྲུང་དུ་མཇལ་དགོས་ཚུལ་དང༌། ཆོས་བཀའ་རེ་བཀའ་དྲིན་
སྐྱོང་རྒྱུའི་སྙན་སྒྲོན་ཨ་སྐྱོང་དགེ་བཤེས་བརྒྱུད་དེ་ཞུས་དགོན་གསར་དུ་མངོལ་་་་་་
རྒྱུའི་ལྗགས་བཀོད་མཛད། ཕན་ཚུན་བཞུགས་སྒར་གཉིས་ཀྱི་ཉེ་འདབས་སུ་
འཇའ་ཚོན་མང་པོ་ཤར་བ་དང་། འབྲུག་སྒྲ་གྲགས་པ། ཆར་ཟིམ་འབབ་པ་
སོགས་ངོ་མཚར་བའི་རྟགས་མཚན་མང་པོ་ཤར། དགོན་གསར་དུ་བབས་ནས་
ཆོས་རྗེའི་མཆོག་སྤྲུལ་རིན་པོ་ཆེ་དང་མཇལ་འཛོམ་གནང་ཞིང་ཐུགས་བཞེད་ལྟར་
369



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གྲུབ་རྒྱལ་ཚེ་དབང་། ལྷ་བྲག་ཕུར་བའི་བྱིན་རླབས། ཙིའུ་དམར་དང་སྡེ་བརྒྱད་
སྲོག་གཏད་བཅས་སྩལ་ཏེ་རྣམ་གཉིས་ཐུགས་ཡིད་གཅིག་འདྲེས་སུ་གྱུར། མཆོག་
སྤྲུལ་རིན་པོ་ཆེ་འདི་བ་མགོ་ལོག་ཁང་རྒན་དཔོན་ཚང་དུ་འཁྲུངས་པ་སྐུ་ན་ཕྲ་་་་་
དུས་ཆོས་རྗེའི་དགོན་དུ་སྟེར་མ་འདོད་པར་ཚེགས་ཆེ་བ་བྱུང༌། འདི་རེས་ཀྱང་སྐུ་
བསྙུན་ཕྲན་བུ་བྱུང་བ་གཞི་བདག་གིས་རང་དགོན་ཕྱོགས་སུ་ཕེབས་མི་འཇུག་པ་་་
ལྟ་བུའི་ངོ་ཡིན་པས་སླར་རང་ཡུལ་དུ་ཕེཔས་ན་ལེགས་ཚུལ་གསུངས་པ་ལྟར་བྱས་་
པས་འཕྲལ་དུ་དྭངས། ནང་ལུགས་ཀྱི་ལྗགས་བཀོད་དུ་མ་གནང་སྟེ་ཡབ་སྲས་
ཕན་ཚུན་འབྲལ་མི་ཕོད་པ་ལྟ་བུའི་མུར་མཆོག་སྤྲུལ་རིན་པོ་ཆེར་ཡུལ་དུ་ཕེབས་་་་
ཆས་མཛད། ཁང་རྒན་དཔོན་པོ་སྔར་བསྐང་ར་ཕྲན་བུའི་རྐྱེན་གྱིས་ཆེར་མི་གུས་
པ་ལྟ་བུ་ཡིན་ཡང་། འདི་རེས་ཞལ་མཇལ་མ་ཐག་དད་པའི་ཤུགས་ཀྱིས་ལུང་
བསྟན་ཞུ་བ་དང༌། འདི་ཕྱིའི་རེ་ལྟོས་བཀལ་ཏེ་སྐྱབས་ཞུ་ནན་ཏན་དང་། ལོ་རྗེས་
མར་མགོ་ལོག་ཏུ་ཕེབས་དགོས་ཚུལ་གྱི་སྙན་བསྐུལ་ཞུས་པ་ལ་སྟབས་འགྲིགས་ན་་་
ཡོང་ཆོག་ཚུལ་གྱི་ཞལ་བཞེས་གནང་། དམེ་རྡོར་ཞར་གཉིས་ལ་ཁ་མཆུ་ཆེན་པོ་
ཞིག་ཡོད་པ་འགྲིགས་འདུམ་དགོས་ཚུལ་གྱི་བཀའ་ཕན་ཚུན་ཐམས་ཅད་ལ་གནང་
སྟེ། རྡོར་ཞར་དཔོན་པོ་རྣམས་ལ་གནང་སྦྱིན་འགའ་ཡང་མཛད། གྱོད་འདི་
འགྲིགས་ཐབས་ཤིག་བྱུང་ན་རྔ་ཁོག་འདིར་ཡུན་རིང་སྡོད་དགོས་ནའང་འདུག་རྒྱུ་
ཡིན་གསུངས་ཏེ་སྐུ་དབོན་ཆེ་བ། ཨ་སྐྱོང་དགེ་བཤེས། སོག་ཚང་བླ་མ། མཁར་
གསར་དཔོན་པོ་རྣམས་གཟུ་བར་མངགས། ལྔ་བའི་ཚེས་བཞིའི་ཉིན་གྲྭ་ཚང་གི་
ཚོགས་དབུར་ཕེབས་ཏེ། སྒྲིག་ལམ་སྐོར་ལས་བརྩམས་པའི་ཚོགས་གཏམ་ཡིད་
འཕྲོག་པ་གནང་ཞིང་ཚོགས་འདུ་རྣམས་ཀྱིས་ཞུས་པ་བཞིན་ཆོས་གྲྭར་ཕེབས་ཏེ་་་
བཀའ་པོད་ཆེན་པོ་ལྔ་སོགས་མདོ་རྒྱུད་ཀྱི་གཞུང་ལུགས་མཐའ་དག་ལམ་རིམ་དུ་་་
འདུ་ཚུལ་གྱི་གསུང་བཤད་ངོ་མཚར་བ་སོགས་མཆོད་བརྗོད་ནས་རྩ་བའི་ས་་་་་་་
370



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅད་བཀྲམ་པའི་བར་གསུང་བཤད་མཛད། འདི་དུས་ཐུགས་དགྱེས་ཉམས་ཆེ་
ཞིང་མཚམས་མཚམས་སུ་བཞད་མོ་མང་ཙམ་མཛད་པའི་རྒྱུ་མཚན་ཇི་བཞིན་མ་་་
ངེས། གང་བཤད་པ་རྣམས་རླུང་ལ་མ་བསྐུར་བར་ཅུང་འབྲི་ཐུབ་ན་རྟེན་འབྲེལ་
ཡོད་གསུངས་པ་བཞིན་འགའ་ཞིག་གིས་ཟིན་བྲིས་བྱས་པ་གཟིགས་འབུལ་ཞུས་་་་
པས་མཉེས་ཚོར་མཛད། ལས་སྣེ་རྒན་མང་གིས་རྗེ་ཉིད་ཞབས་པད་ཡུན་བརྟན་
ངོས་རིས་སུ་མ་ཆད་པའི་ཕྱོགས་ཀུན་ཏུ་ཆོས་འཁོར་བསྐོར་དགོས་ཚུལ་དང་།
དགོན་འདིར་རྗེ་ཉིད་ཀྱིས་གང་གསན་ཐམས་ཅད་གནང་དགོས་ཚུལ། ལོ་འདིར་
ཡང་འཇམ་དབྱངས་ཆོས་སྐོར་དང་། གསེར་ཆོས་བཅུ་གསུམ། བདེ་གསང་
འཇིགས་གསུམ་གྱི་བསྐྱེད་རྫོགས་ཀྱི་ཁྲིད་སོགས་གནང་དགོས་ཚུལ་གྱི་ནན་ཞུ་་་་་་
བགྱིས་པར་རིམ་གྱིས་གནང་རྒྱུའི་ཞལ་བཞེས་མཛད། ཚེས་བརྒྱད་ནས་རི་ཁྲོད་དུ་
ཕེབས་ཏེ་ཞག་བདུན་གྱི་རིང་ལྗགས་རྩོམ་འགའ་དང་ཆོས་བཀའ་ཁ་ཤས་གནང་།
གདན་ས་ནས་མཚམས་ཞུ་བ་འགའ་ཞིག་འབྱོར་བའི་ནང་གི་དཔེ་ཆ་བ་ཁ་ཤས་་་་
དམ་བཅར་བཞུགས་བཅུག་སྟེ་རྩོད་རྒྱུགས་བླངས་པར་ཐུགས་དགྱེས་པའི་མཆོད་་་
པ་བླ་མེད་བྱུང་ཞིང་རྗེས་སུ་བརྩེ་བའི་གསུང་གིས་ལེགས་སོའི་དབུགས་དབྱུང་་་་་་
མཛད། འཇིགས་བྱེད་བདག་འཇུག་པ་རྣམས་ལ་དབྱངས་རྟ་སོགས་ཞིབ་པར་
སློབ་བཅུག་སྟེ། ཚེས་བཅོ་ལྔ་ནས་བདག་འཇུག་སྦྱིན་སྲེག་བཅས་ཉིན་བདུན་གྱི་
རིང་ཚོགས་སུ་འཛུགས་པ་དང༌། རྗེ་ཉིད་ནས་ཀྱང་གཟིགས་རྟོག་མཛད་དེ་
དགྱེས་ཚོར་གནང་། གྲྭ་མང་ལ་དགའ་ལྡན་ལྷ་བརྒྱ་མའི་ཁྲིད་དང་། འཇིགས་
བྱེད་བཅུ་གསུམ་མའི་དབང་སྟ་གོན་བཅས་གནང་ཞིང་། འཇིགས་བྱེད་དཔའ་བོ་
གཅིག་པའི་བསྐྱེད་རྫོགས་ཀྱི་ཁྲིད་ཉིན་གསུམ་གྱི་རིང་རྒྱས་པར་སྩལ། དེ་རྗེས་
དོན་གཉེར་པ་ཉུང་བསྡུས་ལ་ས་སྐྱའི་གསེར་ཆོས་བཅུ་གསུམ་དང་། འཇམ་
དབྱངས་ཆོས་སྐོར་ལས་བྱུང་བའི་རྗེས་གནང་སྐོར། དབེན་སའི་གཅོད་དབང་།
371



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཇིགས་བྱེད་སྔགས་བཏུ། འཁོར་ཆེན་གྱི་རྗེས་གནང་བཅས་སྩལ་བའི་མཇུག་ཏུ།
ཆོས་སྡེ་འདིར་སྔོན་ཆད་འཆད་ཉན་ལ་ཉམས་ཆག་མེད་པར་གོང་འཕེལ་ཁོ་ནའི་་་
ལུགས་སུ་བྱུང་བ་ཤིན་ཏུ་ལེགས་པས་སླད་དུའང་འདི་ལ་ཁུར་བཞེས་ནན་ཏན་་་་་
མཛད་དགོས་ཚུལ། བདེ་གསང་སོགས་ཀྱང་མི་འགྱངས་པར་བཙུགས་ན་བསྐྱེད་
རྫོགས་ཀྱི་ཁྲིད་ཀྱང་དེ་དུས་བྱེད་ངེས་ཡིན་ཚུལ། ངེད་ཀྱི་ཐོབ་པའི་ཆོས་བཀའ་
རྣམས་རིམ་གྱིས་འདོན་རྒྱུའི་འདུན་པ་ཡོད་ཚུལ་སོགས་རྗེས་སུ་བརྩེ་བའི་ཞལ་་་་་
གདམས་མང་ཞིག་སྩལ། རྭ་རྒྱ་དགོན་ཆེན་ནས་བླ་མ་རྡོ་རྗེ་འཆང་ཆེན་པོའི་སྐུ་
དབོན་བློ་བཟང་ཚུལ་ཁྲིམས་ངོ་གཡོག་ཆེད་གཉེར་གྱིས་འོངས་པ་འདི་དུས་འབྱོར་
ཏེ། རྡོ་རྗེ་འཆང་ཆེན་པོ་ལོ་སྔ་མའི་དགུན་བཅུ་གཅིག་པའི་ནང་བསྙུན་གཞིའི་
རྣམ་པ་གཏན་མེད་པར་ཞི་བའི་དབྱིངས་སུ་གཤེགས་པའི་གནས་ཚུལ་དང་། རྗེ་
ཉིད་ནས་ཐུགས་འཚེར་གནང་མི་ཉན་ཚུལ་གྱི་ཞུ་ནན་བཅས་ཕུལ་བར། བཀའ་
ལས། འདི་འདྲའི་གཏམ་ངན་ཞིག་ཐོས་རྒྱུ་ཡོད་སྙམ་ནས་བསྡད་ཡོད། ལོ་སྔ་མའི་
དགུན་དུས་སྙིང་ཁམས་འཁྲུགས་པ་དང་མནལ་ལྟས་འཚུབ་པ་སོགས་མང་ཙམ་་་་
བྱུང༌། རྡོ་རྗེ་འཆང་ནས། དགུང་ལོ་དགུ་བཅུ་རྩ་གྲངས་ཀྱི་བར་བཞུགས་རྒྱུའི་
ཞལ་བཞེས་གནང་བ་རྟེན་འབྲེལ་གྱི་ཆེད་ཙམ་ལས་དེ་འདྲ་དཀའ་ཡང་ལོ་ཁ་ཤས་་
ཀྱི་རིང་བྱ་བཞག་གལ་ཆེན་རེ་ཞུ་ཡུལ་དང་། འདི་ཕྱིའི་རེ་ལྟོས་འཆའ་སའི་དཔུང་
གཉེན་དམ་པར་བཞུགས་ཐག་ཆོད་ཡིན་སྙམ་ནས་སེམས་ལ་དགའ་བ་ཞིག་ཡོད་་་་
མོད། ད་སེམས་ཅན་གྱི་བསོད་ནམས་ཀྱིས་མ་ཐུབ་པ་རེད། སེམས་འཚེར་བྱས་
ནས་ཅི་བྱེད་གསུངས་པས་དྲུང་འཁོད་རྣམས་བླ་མ་རྡོ་རྗེ་འཆང་གཞན་དོན་དུ་་་་་
དགོངས་པའི་གནས་ཚུལ་གསན་ན་ཐུགས་འཚེར་གནང་ཡོང་སྙམ་པའི་སེམས་་་་
ཁྲལ་གཏན་སངས་ལྟ་བུར་གྱུར། སྔ་སོར་རྭ་རྒྱར་ཕེབས་དུས་བླ་མ་རྡོ་རྗེ་འཆང་
ནས། བདག་གིས་རྒྱུན་དུ་གྱོན་པའི་ཆས་འཇུག་དེ་དགོས་ཚུལ་གསུངས་པ་བཞེད་
372



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་དང་སྦྱར་ཞིག་རྟ་མགྲིན་གྱི་དབང་ཞུས་པ་རྗེས་སོར་མཇལ་སྐབས་ཤིག་ཏུ་་་་་་
གནང་ན་ཆོག་ཞུས་ཀྱང་ད་ལམ་ཚགས་སུ་ཆུད་པ་བྱེད་དགོས་གསུངས་ནས་་་་་་་
འཕྲལ་དུ་གནང་བ་སོགས་ལ་དཔག་ན་དེ་དུས་ནས་དགོངས་པ་གཞན་དུ་གཏད་་་
ཟིན་པ་འདྲ་གསུངས། སྔར་ལོའི་སྟོན་དུས་ཤིང་བཟའ་རིན་པོ་ཆེ་ནས་རྗེ་ཉིད་ར་
རྒྱུར་གདན་འདྲེན་ཞུས་སྐབས་སྐུ་དབོན་སོགས་ཀྱིས་ལོ་རྗེས་མར་ཕེབས་རྒྱུ་བྱས་་་
ན་ཞུས་པར། ད་ལོ་མ་སོང་ན་སླར་མཇལ་ཨེ་ཐུབ་ཅི་ཤེས་གསུངས་པ་དང་།
གཙང་ལཱ་ཁ་སྤྲུལ་བའི་སྐུ་ལ་ད་ལོ་རྭ་རྒྱར་ཕེབས་ནས་རྡོ་རྗེ་འཆང་ལ་མཇལ་ན་མ་་
གཏོགས་རེ་ཞིག་མཇལ་ཨེ་ཐུབ་ཅི་ཤེས་གསུངས་པའི་ཤུགས་བསྟན་ལ་གཞིགས་ན་
རྡོ་རྗེ་འཆང་ཆེན་པོ་ཞིང་གཞན་དུ་འབྱོན་པའི་དུས་ཚོད་ཀྱང་གསལ་བར་མངོན།
རྭ་རྒྱའི་སྐུ་དབོན་ནས། སྐུ་གདུང་རིལ་བཞུགས་བྱེད་རྒྱུར་མོས་པ་མང་ཡང་གང་
བྱེད་ཀྱི་ལྗགས་བཀོད་ཞུས་པར། བཀའ་ལས། བླ་མ་རྡོ་རྗེ་འཆང་ཉིད་དཀར་
གདུང་ལ་དགྱེས་པ་ལྟ་བུ་ཡིན་ཡང་གྲྭ་མང་རིལ་བཞུགས་ལ་འདུན་པ་ཆེ་ན་དེ་་་་་
བཞིན་བགྱིས་ཆོག་ཚུལ་གསུངས། སྔོན་རྗེ་གསེར་ཁང་བ་ཆེན་པོ་དབུས་ལྗོངས་སུ་
དགོངས་གཏད་སྐབས་ཕྱག་ཕྱི་བའི་ཁྲོད་ན་ཆིག་རྐྱ་ཕེར་བའི་ཤེས་རྒྱ་ཅན་ཞིག་་་་་
དཀོན་པས་རང་དྲན་ལྟ་བུས་དམར་གདུང་བྱས་པ་དང་། སྐྱབས་རྗེ་ཨ་རོལ་རིན་
པོ་ཆེ་ཞི་བར་གཤེགས་དུས་རོང་བོའི་གྲྭ་མང་ཚོགས་ཐོག་ནས་རིལ་བཞུགས་བྱེད་་་
པར་ཐག་བཅད་པ་སུས་ཀྱང་བསྒྱུར་བཀོད་མ་ནུས་པ་སོགས་ལ་བརྟེན་ནས་དུས་་་
ཕྱིས་བླ་ཆེན་མཚན་སྙན་ཅན་ཕལ་ཆེར་གྱི་སྐུ་གདུང་རིལ་བཞུགས་བྱེད་ཀྱིན་་་་་་་
འདུག་པ་ཞིབ་ཏུ་བརྟགས་ན་འཇིག་རྟེན་དགའ་བ་སྐྱེད་པའི་ཆོས་བཞི་དོན་་་་་་་
གཉེར་གྱིས་ལན་པ་འདྲ། འོན་ཀྱང་ཚུལ་འདི་རྣམ་དཔྱོད་དང་ལྡན་པས་ལུང་
རིགས་ལ་བརྟེན་ནས་བརྟག་པར་བྱ་བའི་གནས་ཡིན་གྱི་མི་མང་ཚོགས་པའི་་་་་་་
དབུས་སུ་ཁ་ཚོན་བཅད་དགོས་པའི་གནས་མ་ཡིན་ནོ། །རྗེ་འདི་ཉིད་ཀྱི་བཀའ་
373



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལས། བླ་མ་རྡོ་རྗེ་འཆང་རང་ཉིད་དཀར་གདུང་ལ་དགྱེས་པ་ལྟ་བུ་ཡིན་ཡང་ཞེས་
པའི་དངོས་ཤུགས་ཀྱི་བསྟན་དོན་ལ་གཞིག་པ་གལ་ཆེ་ཡང་ཅུང་འཕྱིས་པ་་་་་་
མངོན། ཕྱག་ཕྱི་དྲག་ཞན་སུ་ཡིན་ཡང་སྐུ་དོན་ལེ་ཤོར་མེད་པར་སྔར་མུ་བཞིན་
བསྒྲུབས་ན་ཆོས་སྲིད་གང་གི་ཐད་དུའང་ངེད་ཀྱི་སེམས་ནས་ནམ་ཡང་མི་འདོར།
འགྱངས་མིན་མཆོག་གི་སྤྲུལ་སྐུས་ཀྱང་རྗེས་སུ་བཟུང་ཡོང་བས་ཁྱེད་རང་ཚོ་་་་་་
སེམས་ཕམ་མི་དགོས་ཞེས་སེམས་གསོའི་བཀའ་མཆིད་དང་། རྭ་རྒྱུར་གདན་
འདྲེན་གྱི་ཞུ་ནན་ཕུལ་བ་ལའང་ཞལ་བཞེས་མཛད། དགོན་པའི་གཞུང་དུའང་བླ་
མ་རྡོ་རྗེ་འཆང་ཆེན་པོས་ལོག་སྨོན་ཅན་འགའ་ཞིག་གི་བསམ་པ་རྫོགས་ཆེད་་་་་་་
གཟུགས་སྐུའི་བཀོད་པ་ཆོས་དབྱིངས་སུ་བསྡུས་པ་ལ་མྱ་ངན་བྱས་པས་འོང་རྒྱུ་་་་་
གང་ཡང་མེད། བླ་མའི་ཐུགས་དགོངས་རྫོགས་ཐབས་ཀྱི་གཙོ་བོ་བཀའ་ཆེན་སོ་
སོའི་འཆད་ཉན། སྒྲིག་ལམ། རྒྱུད་དུས་འཁོར་སོགས་ཀྱི་འདོན་ཆ་དང་།
དབྱངས་རྩ་ཕྱག་ལེན་ཐམས་ཅད་ཉམས་མེད་ཡར་རྒྱས་སུ་བཏང་སྟེ་གཏན་གྱི་་་་་
འདུན་མ་སྒྲུབ་པར་བརྩོན་པ་ཆིག་དྲིལ་དགོས་ཚུལ་དོན་སྔར་འཁོད་པའི་གསུང་་་
ཤོག་གནང༌། དམེ་རྒྱལ་སར་ཕེབས་ཏེ་དྲག་རིམ་ལ་རྟ་མགྲིན་གྱི་རྗེས་གནང་དང་
ཚེ་དབང་སོགས་གནང་ཞིང་། བསྐང་གསོལ་བཟློག་རིགས་དྲུག་ཅུ་བ་རྣམས་
གསུངས། དམེ་རྡོར་ཞར་གཉིས་ཀྱི་གྱོད་དོན་ལ་གཟུ་བ་མངགས་པ་ལོག་སྨོན་
ཅན་ཁ་ཤས་ཀྱི་བྱེད་པར་བརྟེན། འགྲིགས་འདུམ་མ་བྱུང་ཞིང་རེ་ཞིག་གི་བར་
འདོགས་ཆིངས་བྱས། དྲུག་པའི་ཚེས་དགུའི་ཉིན་སྐར་བཏེགས་ཏེ། དམེ་རུ་མ།
རྭ་རུ་མ། གཅའ་ཚང་གི་སྡེ་བ་སོགས་བརྒྱུད། སོག་ཚང་དགོན། ཐང་སྐོར།
བྱམས་མེ། རྐ་ཆུ་ཁ། གླིང་བ། གཟའ་རུ་སོགས་སུ་ཕེབས་བཞུད་ཁ་ཤས་མཛད་དེ་
བདུན་པའི་ཚེས་དགུའི་ཉིན་ཆིབས་བསུ་སེར་སྦྲེངས་དང་བཅས་གདན་སར་་་་་་་
ཕེབས། འདུ་ཁང་དུ་ཇ་ཐབ་ཞུས་ཐོག་གྲྭ་མང་ལ་ཕྱག་དབང་སྩལ། གཟའ་ཚོང་
374



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འབྲིང་བ་མཛོད་དགེའི་ཤོག་འགའ་ཧོར་ཚང་སོགས་ཀྱི་འཚམས་ཞུ་བ་རྣམས་སྔ་་་
ཕྱིར་འབྱོར། མཛོད་དགེ་དམེ་བོའི་དཔོན་རྒན་དུས་ལས་འདས་པའི་ཆེད་དུ་
གདན་འདྲེན་པ་འབྱོར་བར་རྭ་རྒྱ་ནས་ཕྱིར་ཕེབས་འཕྲལ་འབྱོན་པའི་ཞལ་བཞེས་
གནང་། དུས་འཁོར་བདག་འཇུག་པ་རྣམས་ཀྱི་ཚོགས་དབུས་དང༌། ཚོགས་ཆེན་
གྱི་ཚོགས་དབུར་སྦྱིན་བདག་རྣམས་ཀྱིས་གདན་དྲངས་པ་ལྟར་ཕེབས་ཏེ་ཚོགས་་་་
གླེང་ལ་གཟིགས་རྟོག་མཛད། ལྷ་ཁང་རྣམས་སུ་མཆོད་མཇལ་མཛད་དེ་བཅོ་ལྔའི་
ཉིན་སྒར་བཏེགས། ལྷ་སྡེ་ཉིན་མར་ཕེབས་བཞུད་ཁ་ཤས་གནང་། བླ་བྲང་ཕྱག་
མཛོད་ལས་ཐོག་པ་མགོ་ལོག་དཀོམ་བཀྲའི་ཆོས་མཛད་དུ་གྲགས་པ་ཆེད་གཉེར་་་་
གྱིས་སྐུ་མདུན་དུ་མཇལ་བར་ཕེབས་ཏེ་ལུགས་གཉིས་ཀྱི་གསུང་གླེང་དུ་མ་མཛད།
ཆོས་སྲིད་ཀྱི་ལས་དོན་འགྲུབ་ཕྱིར་ལྗགས་བཀོད་དང་སྐྱབས་འཇུག་ནན་ཏན་ཞུས་
པའི་ལན་ཡང་སྩལ། ཐོར་གོད་དང་། ཨ་རིག་གི་སྡེ་རྣམས་བརྒྱུད་དེ་ཕེབས། ཆིང་
ཝང་གི་སྡེ་ཐོག་ནས་དུས་འཁོར་དང༌། བདེ་གསང་གི་དབང་ཞུ་མི་དང་།
འཚམས་ཞུ་འབུལ་མི་སླེབས་པ་ལ་རྗེས་མར་གནང་རྒྱུའི་ཞལ་བཞེས་མཛད། ཝང་
གི་ཨུརྒ་ནས་གདན་འདྲེན་ཞུ་མི་སླེབས་པ་ལ་ཕྱིར་ལམ་ཕེབས་རྒྱུའི་ཞལ་བཞེས་་་་
གནང་། ཉེར་བརྒྱད་ཀྱི་ཉིན་རྒྱལ་བ་སྤྲུལ་བའི་སྐུ་སོགས་བླ་གྲྭ་དུ་མའི་ཆིབས་བསུ་
དང་བཅས་རྭ་རྒྱ་དགོན་དུ་བྱོན། བླ་མ་རྡོ་རྗེ་འཆང་གི་གདུང་མདུན་དུ་དངུལ་རྡོ་
ཚད་ལྔ། གོས་ཕྲུག བརྒྱ་མཆོད་ཁ་ཤས་བཅས་ཕུལ་ཏེ་རྗེ་ཉིད་དང་སྐུ་འཁོར་བ་
རྣམས་ནས་བླ་མ་མཆོད་པ་དང་མྱུར་འབྱོན་སྨོན་ཚིག་སོགས་གསུངས། གྲྭ་ཚང་
ནས་དབྱར་གྱི་ལྗོངས་རྒྱུའི་སྟོན་མོའི་ཐོག་ཏུ་གདན་དྲངས་པའང་འདུན་པ་དང་་་་
སྦྱར། གདུང་མདུན་དུ་རྡོ་རྗེ་འཇིགས་བྱེད་ཆེན་པོ་བཅུ་གསུམ་མའི་བདག་འཇུག་
བཞེས་པ་དང༌། ཡང་སྲིད་འཁྲུལ་མེད་མྱུར་གསལ་གྱི་སླད་དུ་མཎྜལ་བཞི་བ་དང་།
དྲུག་ཅུ་བ་བཞི་བསྔོས་སོགས་རིམ་གྲོ་ཁ་ཤས་གསུངས། ཕྱག་མཛོད་སོགས་དྲག་
375



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རིམ་འགའ་ཞིག་ལ་གྲུབ་རྒྱལ་ཚེ་དབང་སྩལ། དགེ་བསྐོས་སོགས་ལས་སྣེ་རྣམས་
ལ་དགོན་པའི་འཆད་ཉན་དང་སྒྲིག་ལམ་སོགས་མི་ཉམས་ཡར་རྒྱས་ཀྱི་ཕྱིར་རྟིང་་་་
བསྐུལ་མ་ལྷོད་པ་གལ་ཆེ་ཚུལ་གྱི་བཀའ་ནན་གནང་ཞིང་བརྩི་བཞག་བླ་མ་གསར་་
དུ་བསྐོ་བ་གནང་། གྲྭ་ཚང་གཞུང་ནས་ཚོགས་ཆེན་འདུ་ཁང་དུ་གདན་དྲངས་པ་
ལྟར་ཕེབས་ཏེ་བསྔོ་བ་དང་བཀྲ་ཤིས་སོགས་གནང༌། དེ་དུས་བླ་གྲྭ་རྣམས་འཛོམ་
ཐོག་ཏུ་བཀའ་ལས། བླ་མ་རྡོ་རྗེ་འཆང་ཞལ་མ་བཞུགས་པའི་སྐབས་འདིར་བླ་
མའི་ཐུགས་དགོངས་རྫོགས་ཕྱིར་འཆད་ཉན་དང་། སྒྲིག་ལམ་སོགས་མི་ཉམས་
གོང་འཕེལ་དུ་བྱེད་པ་ཤིན་ཏུ་གལ་ཆེ། སྔ་མོ་རྡོ་རྗེ་འཆང་རང་ཉིད་ནས་དགོན་
པ་འདིའི་འཆད་ཉན་ཅུང་ཟད་ཉམས་ཚབས་ཆེ་ཚུལ་གསུངས་ཏེ་ཐུགས་མི་བདེ་་་་
བ་ལྟ་བུ་གནང་ཞིང་རྗེས་སོར་འདི་ལ་ཕན་གྲོགས་རེ་བྱེད་ཨེ་ཐུབ་ཀྱི་བཀའ་གནང་
ཡོད་པས་འདི་འདྲ་ཞུས་པ་མ་གཏོགས་མ་བབས་པའི་གཏམ་ལྟ་བུ་ཞིག་རེད་མོད།
བླ་མའི་གདན་ས་ཡིན་པ་དང་། རང་རེ་རྣམས་བླ་སློབ་གྱི་དམ་ཚིག་གི་འབྲེལ་
གཞན་དང་མི་མཉམ་པ་ཡོད་པ་དང༌། རྡོ་རྗེ་འཆང་གི་བཀའ་ནན་གནང་བ་
སོགས་གང་ཅི་ནས་རྗེས་སོར་མཚན་ཉིད་ཀྱི་སློབ་གཉེར་ལ་དོ་དམ་རེ་ངེས་པར་་་་་
བྱེད་རྩིས་ཡིན། འགྱངས་མིན་སླར་འོངས་ནས་རྩོད་རྒྱུགས་དང་། འདོན་རྒྱུགས་
རེའང་ལེན་སྙམ་པ་ཡོད་པས་ཆོས་གྲྭ་བ་རྣམས་ནས་གཞུང་བློ་འཛིན་དང༌། དཔེ་
འཛིན། དཔེ་བལྟས། ཆོས་གྲྭར་རྩོད་པ་བྱེད་པ་སོགས་ཁྲལ་ཆོས་སུ་མ་སོང་བར་
བརྩོན་པ་དྲག་པོའི་སྒོས་ཞག་སྐྱེད་དང་ཟླ་སྐྱེད་ཐོན་པ་ཅིས་ཀྱང་གནང་དགོས།
རྒྱུད་དུས་འཁོར་སོགས་གྲྭ་ཚང་གཞན་པ་རྣམས་ནས་ཀྱང་རྒྱུད་སྡེ་སོ་སོའི་འདོན་་་་
ཆ་རྟ་དབྱངས་གར་ཐིག་འགྲེལ་བའི་འཆད་ཉན་སོགས་སྔར་སྲོལ་མི་ཉམས་པའི་
ཐབས་ལ་འབད་པ་གང་དྲག་དང༌། དབུ་མཛད་སོ་སོས་འདོན་པའི་དལ་བྲེལ་
སོགས་སླ་ཆོས་སུ་མ་སོང་བར་ཕྱག་ལེན་གང་ཞིབ་གནང་རྒྱུ་དང་། དགེ་བསྐོས་
376



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྣམས་ཀྱིས་ཀྱང་ལས་འབྲས་དྲང་ཐིག་གི་སྒོ་ནས་ཚར་གཅོད་རྗེས་འཛིན་གྱི་རྟིང་་་
བསྐུལ་ལེ་ཤོར་དུ་མ་སོང་བ་བྱེད་དགོས། ཁྱེད་འདིར་བཞུགས་ཐམས་ཅད་ནས་
བླ་མ་རྡོ་རྗེ་འཆང་ལ་ཐུགས་འདང་གནང་བ་དང་། རང་རེ་བླ་སློབ་ཀྱི་དམ་ཚིག་
གི་འབྲེལ་བ་ལའང་ཐུགས་བསམ་བཞེས་ཏེ་གང་ཞུས་ཐམས་ཅད་ཕྱག་ལེན་དུ་་་་་
ཐེབས་པ་ཞིག་ཅིས་ཀྱང་བཀའ་དྲིན་སྐྱོངས། བདག་ཡས་མས་སུ་འགྲོ་དུས་ཁྱེད་
རྣམ་པ་ཚོས་མཚན་ཉིད་ཀྱི་འཆད་ཉན་སོགས་ཇི་འདྲ་གནང་གི་ཡོད་འདྲི་རྟོག་་་་
བྱས་ཚེ་ངེས་པར་ཐོས་ཡོང་། རྗེས་སོར་འདིར་སླེབས་སྐབས་སྔར་ངས་བཤད་པ་
རྣམས་ལ་ཐད་འདིར་སུས་ཉན་འཇོག་མ་བྱས་འདུག་སྙམ་པ་ཤར་ཡོང་བ་རེ་མི་་་་
གནང་བར་རང་རང་གི་གཏན་གྱི་འདུན་མའི་རྩ་བར་བསམས་ཏེ་བཤད་སྒྲུབ་ཀྱི་་་
བྱ་བ་མཐའ་དག་ཡར་རྒྱས་སུ་འགྲོ་བ་ཞིག་ཅིས་ཀྱང་མཛད་དགོས་ཞེས་ལྗགས་་་་་
བཀོད་གནད་འདྲིལ་ནན་ཏན་ཆེ་བ་སྩལ། ཧོར་ལྡོང་སྤྲུལ་བའི་སྐུས་ཞུས་ཏེ། རྒྱལ་
བ་སྤྲུལ་སྐུ་སོགས་བླ་གྲྭ་མང་པོར་རྡོ་རྗེ་འཇིགས་བྱེད་དཔའ་བོ་གཅིག་པའི་དབང་
སྩལ། འདི་བའི་གོང་མ་དེ་རྒྱལ་བ་འཇམ་དཔལ་རྒྱ་མཚོའི་ཡང་སྲིད་ལུང་རྟོགས་
རྒྱ་མཚོ་དང་དགུང་མཉམ་སྤྲུལ་སྐུའི་དོགས་གནས་ཀྱི་གྲངས་སུ་བཀོད་པ་ཞིག་་་་་་
ཡིན་སྟབས་འདི་ཕྱོགས་སུ་རྒྱལ་བ་ཞེས་འབོད་པར་སྣང༌། ཤིང་བཟའ་བླ་བྲང་
ནས་རྗེ་ཡབ་སྲས་གསུམ་གྱི་སྣང་བརྙན་དངུལ་གྱི་ཀུན་ར་སྤུས་ལེགས་བཅས་དང་། །
དངུལ་རྡོ་ཚད་བདུན་དང་ཕེབས་བྱམས། གཟིམས་གུར། གོས་ཕྲུག་མང་པོ། རྒྱ་
སེར་དང་། རྒྱ་ནག་གི་དངོས་སྤྱད་ཁྱད་མཚར་དུ་མ་བཅས་ཕུལ་བར། དངུལ་
རྣམས་ཕྱིར་སློག སྐུ་དབོན་དང་། ཕྱག་མཛོད་སོགས་ནས་ཡང་སྲིད་འཁྲུལ་མེད་
མྱུར་གསལ་གྱི་ཐབས་རིམ་དང་། ཕྱག་མཛོད་སྨད་དུ་འགྲོ་རྒྱུའི་རྐྱེན་སེལ་གང་
དགོས་སོགས་ལ་ཐུགས་བརྟག་ཞུས་པའི་ལན་ཡང་སྩལ། ལས་སྣེ་རྣམས་ནས་རྗེ་
ཉིད་ཀྱི་བཀའ་གནང་ཐམས་ཅད་དང་དུ་ལེན་ངེས་ཡིན་པས་ཆོས་སྲིད་ཀྱི་བྱ་བ་་་་
377



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གང་བརྩམས་ཐམས་ཅད་ལམ་དུ་འགྲོ་བའི་སྐྱབས་འཇུག་དང་། འགྱངས་མིན་
དགོན་འདིར་ཆིབས་བསྒྱུར་གནང་རྒྱུའི་ཞལ་བཞེས་དོན་སྨིན་ཡོང་བ་ཅིས་ཀྱང་་་་་
དགོས་ཚུལ་གྱི་ཞུ་ནན་ཕུལ་བར་དགྱེས་པའི་ཞལ་བཞེས་མཛད། རྒྱལ་བ་ཚང་གི་
དགེ་རྒན་བཟང་པོ་སོགས་འགའ་ཞིག་ལ་ཤ་མ་ཎ་དང་རིག་བྱེད་མ་སོགས་ཀྱི་རྗེས་
གནང་སྩལ། གྲྭ་རིགས་ཁ་ཤས་ཀྱིས་སྔ་ཕྱིར་རྗེའི་སྐུ་བརྙན་བྱོན་ལེགས་མང་ཙམ་
ཕུལ་བར། ཞལ་ནས། ངེད་གང་དུ་སོང་ཡང་རྗེའི་སྐུ་བརྙན་གྱི་ཆར་འབེབས་པ་
ལྟ་བུ་ཞིག་རེད། འདི་ཡང་རྗེ་བླ་མས་རྗེས་སུ་བཟུང་བའི་རྟགས་ཤིག་ཡིན་ནམ་
གསུངས་ཏེ་ཐུགས་དགྱེས་ཚོར་ཆེ་བ་མཛད། བརྒྱད་པའི་ཚེས་དྲུག་གི་ཉིན་སླར་
བཏེགས། ཚེས་བརྒྱད་ལ་བླ་གྲྭ་མང་པོས་ཆིབས་བསུ་སེར་སྦྲེངས་དང་བཅས་
གཙང་སྒར་དོན་གྲུབ་རབ་བརྟན་གླིང་དུ་ཕེབས། ཆོས་གྲྭར་གྲྭ་མང་ལ་རྒྱུན་
འཇུག་གི་དབུ་ནས་བསྐུལ་མཚམས་རེ་དང་། འདུལ་བ་རྒྱ་མཚོའི་སྙིང་པོའི་
ལྗགས་ལུང་སོགས་སྩལ་སྐབས་བཀའ་པོད་ལྔའི་ནང་དུ་ནང་རིགས་གཞུང་ལུགས་་
ཐམས་ཅད་ཀྱི་དགོངས་དོན་ཚང་བར་འདུ་ཚུལ་སོགས་ཀྱི་གསུང་བཤད་རྒྱས་ཙམ་
གནང་། དཔེ་ཆ་བ་རྣམས་ནས་རྩོད་རྒྱུགས་ཕུལ་བར་གཟིགས་རྟོག་དང་། མཇུག་
ཏུ་བསྔོ་སྨོན་བསྟན་འབར་མ་ཐལ་སྐད་བཅས་བཏང་། བསྒྲུབ་བྱ་བཅོ་ལྔ་སྐོར་
བསྙེན་རྫོགས་སུ་བསྒྲུབས། དོན་གཉེར་ཅན་འགས་ཞུས་ཏེ་རིགས་གསུམ་སྤྱི་སྒྲུབ་
ཀྱི་རྗེས་གནང་དང༌། ཉུང་བསྡུས་ལ་མཁའ་སྤྱོད་མའི་བྱིན་རླབས་དང་། དགོན་
པའི་སློབ་གཉེར་སོགས་ལ་ལྗགས་བཀོད་མང་ཙམ་སྩལ། ཚེས་བཅུའི་ཉིན་སྒར་
བཏེགས་པ་བཅུ་གསུམ་ལ་ཆིབས་བསུ་རྒྱས་པ་དང་ཆིང་ཝང་གི་ཨུརྒེར་ཕེབས།
ཆོ་ཧོར་སོགས་ཡས་མས་སུ་ཕེབས་བཞུད་ཁ་ཤས་གནང་། ཆིང་ཝང་ཡུམ་སྲས་
བློན་འཁོར་བཅས་ལ་གྲུབ་རྒྱལ་ཚེ་དབང་། གསང་བདག་འབྱུང་འདུལ་དང་། ཇོ་
ལུགས་ཛམ་དཀར་ལྷ་ལྔའི་རྗེས་གནང་བཅས་སྩལ་བར་དངོས་འབུལ་བཏེགས།
378



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཝང་སྨད་ཕྱོགས་སུ་འགྲོ་རྒྱུའི་དོན་དུ་ཐུགས་བརྟགས་དང་ལྗགས་བཀོད་སྩལ།
འགྲོ་བའི་མགོན་པོ་ཤར་མཆོག་སྤྲུལ་རིན་པོ་ཆེ་ནས་ལོ་འདིར་རོང་བོ་དགོན་ཆེན་་
དུ་ཕེབས་དགོས་ཚུལ་གྱི་ཞུ་ཡིག་དང་། གདན་འདྲེན་ཞུ་མཁན་གྱི་མི་སྣ་བཅས་
ཆེད་དུ་མངགས་པར་ལོ་ཕྱི་མ་ཞིག་ལ་ཕེབས་རྒྱུའི་ཞལ་བཞེས་གནང་། བཅུ་
བདུན་ལ་བཏེགས། སྦྲ་ནག་ཇ་སག་གི་སྡེ་དང༌། ཟམ་ཚ་སོགས་བརྒྱུད་ཉེར་
བཞིའི་ཉིན་གདན་སར་བབས། ལྷ་མོའི་གསེར་ཁྲིའི་མཆོག་སྤྲུལ་རིན་པོ་ཆེས་སྐུ་
བསྟུན་ཅུང་ཟད་བཞེས་པར་བསྙུང་འདྲི་ཆེད་མངགས་དང༌། བསྟན་འགྲོའི་དོན་
དུ་ཞབས་པད་ཡུན་བརྟན་གལ་ཆེ་ཚུལ་གྱི་གསུང་འཕྲིན་ནན་ཏན་ཆེ་བ་བསྐུར་་་་་་
གནང་མཛད། ཉེར་དྲུག་ནས་བཟུང་ཚོགས་ཆེན་དུ་སེང་གདོང་སྒྲུབ་བཅུག་ཅིང་།
རྗེ་ཉིད་དྲུང་འཁོད་འགའ་ཞིག་བཅས་ཀྱིས་བཟློག་པ་གསུངས་པ་དགོས་ཆེད་ཅན་
དུ་མངོན། གསེར་ཁྲིའི་དྲ་ཡ་བླ་མའི་ངོར་འཇིག་རྟེན་པའི་སྲོག་གཏད་ཅིག་སྩལ།
མཛོད་དགེ་སྨད་ནས་གདན་འདྲེན་ནན་ཆེ་བ་བཞིན་དགུ་བའི་ཚེས་གཅིག་ལ་་་་་
བཏེགས། ཀླུ་ཆུང་བརྒྱུད་དེ་རྒྱ་མཁར་དགོན་དུ་སེར་སྦྲེངས་དང་བཅས་ཕེབས།
བསྟན་པའི་གསལ་བྱེད་ཆེན་པོ་བྲག་སྒོམ་སྤྲུལ་བའི་སྐུ་རིན་པོ་ཆེ་མཇལ་དུ་ཕེབས་་
པར་གང་ཅིའི་གསུང་གླེང་འཕེལ་ཞིང་། སྤྲུལ་བའི་སྐུ་ནས་ར་མ་ཕུར་དགོན་
གསར་འདེབས་ཀྱི་དོན་དུ་ཐུགས་བརྟག་དང་། སྐྱབས་ཞུ་ནན་ཆེར་མཛད་པའི་
ལན་ཡང་སྩལ། རྗེ་ཉིད་ཀྱི་ཐུགས་སྲས་བྱ་ཕུག་སྔགས་རམས་པ་ཚང་ཞི་བར་
གཤེགས་པའི་ཆེད་དུ་གདན་དྲངས་པར་ཆོས་དང་དམ་ཚིག་གི་འབྲེལ་ཟབ་གཞན་
དང་མི་འདྲ་བའི་ཞལ་སློབ་ཡིན་སྟབས་ཆེད་གཉེར་གྱིས་ཆས་པ་རྒྱ་མཁར་དུ་་་་་་
ཕེབས་ཏེ། དཔོན་སློབ་ཚང་མས་བླ་མ་མཆོད་པ་གསུངས་ཤིང་སྐུ་གདུང་གི་དོན་
སོགས་ལ་བཀོད་ཁྱབ་ཞིབ་རྒྱས་གནང་། རྒུམ་པའི་དགོན་གསར་ནས་གདན་
འདྲེན་པ་འབྱོར་བར་ཡར་ལམ་ཕེབས་པའི་ཞལ་བཞེས་མཛད། ས་དམར་བརྒྱུད་
379



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དེ་དགུ་བའི་བཅུ་གཅིག་ལ་ཆིབས་བསུ་སེར་སྦྲེངས་དང་བཅས་མཛོད་དགེ་སྒར་་་་་
གསར་གྱི་དཔོན་ཚང་ནང་ཆེན་དུ་ཕེབས། དེའི་སྔ་ནུབ་གཟིམས་ཁར་སེང་གདོང་
མའི་སྒོས་ཚོགས་མཆོད་དང༌། གུང་ཐང་འཇམ་པའི་དབྱངས་ཀྱིས་མཛད་པའི་
རྗེའི་བསྟོད་པ་དོན་ལྡན་མ་གསུངས་ཏེ་གཟིམས་པའི་མཚན་ལམ་དུ། མ་ཡུམ་
ནས་ནས་བསྲེགས་ནག་པོ་སྤར་བ་གང་གཏད་པ་ཕྱོགས་སོ་སོར་འཐོར་བཞིན་དུ་་་
རྒྱལ་བ་བློ་བཟང་གྲགས་པ་མཆོད་ཅེས་གསུངས་པར། དྲུང་འཁོད་འགའ་ཞིག་
གིས་ཀྱང་དེ་བཞིན་མཆོད་པའི་རྗེས་སུ་ཁོང་གྲྭ་ཚང་ཞིག་གི་ཚོགས་དབུར་ཁྲི་་་་་
མཐོན་པོ་བཤམས་པ་ལ་གདན་དྲངས་པར་གོས་ཆེན་གསེར་མདོག་མའི་དབུ་ཞྭ་་་་
རྒྱ་གར་པཎ་ཞྭའི་ཚུལ་དུ་བྱས་པ་ཞིག་མནབས་ཏེ་ཁྲི་ཁར་བཞུགས། དེ་འཕྲལ་
ཚོགས་མང་ནས་དཔལ་ལྡན་ཡོན་ཏན་མ་དབྱངས་རིང་དང་བཅས་གསུངས་པ་་་་
ཞིག་རྨིས། ཞལ་ནས། འདི་ནི་སྔོན་རྡོ་རྗེ་འཆང་ཨ་ལགས་སྨོན་ལམ་ཚང་ཆུ་མིག་
ལ་ཕེབས་སྐབས་མ་ཡུམ་ནས་དྲུག་ཅུ་བ་ནག་པོ་ཞིག་གཏད་པར་རྨིས་པ་རྗེས་སོར་
དྲག་ལས་མང་པོ་གནང་དགོས་བྱུང་བའི་ལྟས་ཡིན་གསུངས་པས། དེ་དང་ཆ་
འདྲ་བར་རྗེའི་བསྟན་པའི་དོན་དུ་དྲག་ལས་འགའ་རེ་བྱེད་དགོས་པའི་ལྟས་ཡིན་་་་
ནམ། མིན་ཚེ་ཁྱོད་ཀྱི་རྒྱུད་དཀོར་གྱིས་འཚིག་ཡོད་ཅེས་པའི་བརྡ་ཡིན་ནམ་ཞེས་
པ་ཙམ་ལས་གསལ་ཁ་མ་མཛད་པས་ཁ་ཚོན་གཅོད་པ་དཀའ་ཡང་རྟགས་མཚན་་་
ཁྱད་པར་བ་ཞིག་ཡིན་པ་གདོན་མི་ཟའོ། །མཛོད་དགེ་དཔོན་རྒན་བསོད་ནམས་
བཀྲ་ཤིས་སོགས་ལོ་དེར་དུས་ལས་འདས་པ་གསུམ་ཡོད་སྟབས་ཉིན་གསུམ་གྱི་་་་་
རིང་ལྷོ་སྒོ་སྦྱངས་ཆོག འཕོ་བ་བཅས་གནད་སྨིན་མཛད་པར་དཔོན་ཚང་ནས་
དངོས་འབུལ་གཏོས་ཆེན་བསྟར། འཇམ་མགོན་བསྟན་པའི་ཉི་མ་ཁྲི་ཆེན་གུང་
ཐང་སྤྲུལ་བའི་སྐུ་རིན་པོ་ཆེ་ནས་འཚམས་ཞུ་འབུལ་བར་མགྲོན་གཉེར་ཆེད་་་་་་་
མངགས་ཐོག་ལོ་དེར་སྨད་ཕྱོགས་སུ་ཕེབས་རྒྱུའི་དོན་དུ་ཐུགས་བརྟག་ཞུས་པ་་་
380



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལན་དང་འཚམས་ཞུ་བ་ལ་གནང་སྦྱིན་གཟབ། དགོན་པའི་གཞུང་ནས་འདུ་ཁང་
དུ་གདན་དྲངས་ཏེ་གྲྭ་མང་ལ་གྲུབ་རྒྱལ་ཚེ་དབང་དང་ལྗགས་ལུང་ཁ་ཤས་སྩལ།
གུང་ཐང་རིན་པོ་ཆེར་འཚམས་ཞུ་དང་སྨད་རྫོངས་འབུལ་བར་མགྲོན་གཉེར་རྫོང་
སྟ་མཛད་དེ། ཞབས་པད་བརྟན་ཅིང་བསྟན་པ་ལ་བྱ་བ་རྒྱ་ཆེར་མཛད་དགོས་
ཚུལ་དང་། མི་རིང་བར་སླར་ཆིབས་བསྒྱུར་གནང་དགོས་ཚུལ་འཕྲིན་ཡིག་གི་
ལམ་ནས་ཕུལ། དམེ་བོ་སྒར་ལུང་གི་དོན་ལ་ཐུགས་བརྟག་སོགས་འདུན་པ་ལྟར་
སྩལ། མཛོད་དགེ་སྒར་རྙིང་དུ་ཕེབས་ཏེ་ཞག་གཅིག་བཞུགས། གཙོས་སྒར་ལུང་
ནས་ཆིབས་བསུ་དང་གྲྭ་མང་གིས་སེར་སྦྲེངས་བཅས་གཙོས་དགོན་གྱི་ཁྲི་ཆེན་བླ་་་
བྲང་དུ་ཕེབས། སེར་སྐྱ་སྤྱིར་གྲུབ་རྒྱལ་ཚེ་དབང་གནང་ཞིང་རིམ་གྲོར་འཇིགས་
བྱེད་ཞི་བའི་སྦྱིན་སྲེག་མཛད། བཀྲ་ཤིས་འཁྱིལ་བླ་བྲང་ནས་འཚམས་ཞུ་བ་
འབྱོར་བར་བཀའ་ལན་དང་གནང་སྐྱེས་སོགས་མཛད། ཧོར་ཚང་ཕྱོགས་ནས་
འཚམས་ཞུ་བ་མང་པོ་དང་། ཞལ་དཀར་སྤྲུལ་སྐུ། རེབ་ཚ་བླ་མ། ཨ་ཁྱུང་སྤྲུལ་སྐུ་
སོགས་ཕྱོགས་ཡས་མས་ཀྱི་བླ་གྲྭ་དུ་མ་མཇལ་དུ་བྱུང༌། མཛོད་དགེའི་རུ་ཐོག་ཏུ་
བཞུགས་ཞག་སྐབས་མཛོད་དགེ་དམེ་བོ་དང་གཙོས་སྒར་ལུང་གི་གྱོད་དོན་ལ་་་་་་
འདོགས་ཆིངས་བྱེད་དགོས་ཚུལ་གྱི་བཀའ་གནང་བར་ཕན་ཚུན་གཉིས་ཀར་མི་་་་
མོས་པ་ཤིན་ཏུ་མང་ཡང་རྗེ་ཉིད་ནས་རྟ་མགྲིན་གཏོར་བཟློག་ཅིག་མཛད་པས་་་་
ཕན་ཚུན་དཔོན་འབངས་ཐམས་ཅད་ཀྱིས་སྡང་ཤུགས་ཞི་སྟེ་རྗེ་ཉིད་ཀྱི་བཀའ་་་་་
དང་ལེན་བྱས་པས་ས་ཕག་གཉིས་པའི་བར་འདོགས་ཆིངས་མཛད་དེ་མཛོད་དགེ་
སྒར་རྙིང་གི་གྲྭ་བ་གཞན་དུ་འཐོར་བ་རྣམས་ཕྱིར་འཚོགས་དགོས་ཚུལ་གྱི་བཀའ་་་
གནང་། ས་དམར་བརྒྱུད་དེ་ཡར་ཕྱོགས་སུ་བཏེགས། མཁས་གྲུབ་བྱེ་བའི་གཙུག་
གི་ནོར་བུ་བདེ་ཐང་མཁན་སྤྲུལ་རིན་པོ་ཆེ་ནས་རང་གི་ནང་ཆེན་དུ་གདན་དྲངས་
པ་བཞིན་ཕེབས་ཏེ། རྣམ་གཉིས་ཐུགས་ཡིད་གཅིག་འདྲེས་ཀྱིས་གསུང་གླེང་ཞིབ་
381



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱས་གནང་ཞིང་ཕན་ཚུན་འབྲལ་མི་ཕོད་པ་ལྟ་བུ་མཛད། ཆས་པའི་དཔྱིས་མར་
འགག་བརྒྱུད་དེ་ཆིབས་བསུ་སེར་སྦྲེངས་དང་བཅས་རྒུམ་བུའི་དགོན་གསར་དུ་་་་
ཕེབས། བྱ་ཕུག་སྔགས་རམས་པ་ཚང་གི་ནང་ཆེན་དུ་སྦྱངས་ཆོག་དང་བསྔོ་སྨོན་
སོགས་གནང་ཞིང༌། ཡང་སྲིད་མྱུར་འབྱོན་གྱི་གསོལ་འདེབས་ལྗགས་རྩོམ་མཛད།
ཡང་སྲིད་འཁྲུལ་མེད་མྱུར་གསལ་གྱི་ཞབས་རིམ་རྣམས་ནང་བཅར་དུ་སྩལ། །
མགར་དགེ་སྤྲུལ་བའི་སྐུས་ཞུས་ཏེ་སྨན་པའི་འདུ་ཁང་དུ་ལམ་ཁྲིད་ཉུང་བསྡུས་་་་་
དང་། ཚོགས་ཆེན་འདུ་ཁང་དུ་གསན་མཁན་ཆེས་མང་བར་འཇིགས་བྱེད་དཔའ་
བོ་གཅིག་པའི་དབང་སྟ་གོན་དང་བཅས་པ། འཇིགས་བྱེད་སྔགས་བཏུའི་རྗེས་
གནང་བཅས་སྩལ། སྤྲུལ་བའི་སྐུ་ནས་དངོས་འབུལ་དང་བཅས་བརྟན་བཞུགས་
ཀྱི་བཤད་པ་ཞུས་པའི་ལན་དུ། སྤྲུལ་བའི་སྐུ་རང་ལ་བསླབ་སྟོན་གལ་ཆེ་བ་དུ་མ་
དང་། མཚན་ཉིད་གྲྭ་ཚང་ནས་འཆད་ཉན་དང༌། དཔེ་ཁྲིད་འཛིན་སྐྱོར་སོགས་
ལ་བརྩོན་པ་ལྷུར་ལེན་དགོས་ཚུལ་དང༌། རྒྱུད་དུས་འཁོར་སོགས་ཀྱིས་ཀྱང་རང་
རང་ལ་ཁུར་དུ་བབས་པའི་རྒྱུད་སྡེ་སོ་སོའི་འདོན་ཆ་དབྱངས་རྟ་གར་ཐིག་རྒྱུད་་་་
འགྲེལ་གྱི་འཆད་ཉན་སོགས་གོང་འཕེལ་དགོས་ཚུལ་དང༌། སྡེ་བ་སོ་སོ་ནས་ཀྱང་
དགེ་འདུན་གྱི་སྡེ་འདིར་ཞབས་ཏོག་བསྙེན་བཀུར་ཚུལ་བཞིན་དུ་སྒྲུབ་དགོས་ཚུལ་
གྱི་བཀའ་ནན་སྩལ་བ་སེར་སྐྱ་ཐམས་ཅད་ཀྱིས་དང་ལེན་བྱས་པས་དགོན་པའི་་་་་
ཆོས་སྲིད་ལ་ཕན་པ་རྒྱ་ཆེར་བྱུང་། འགྲོ་འདྲེན་དམ་པ་ཆ་གན་ཧུ་ཐོག་ཐུ་རིན་པོ་
ཆེའི་ཡང་སྲིད་ཀྱི་དོགས་གནས་བྱིས་ཆུང་འགའི་མཚན་ཐོ་ཕུལ་ཏེ། རྗེ་ཉིད་ནས་
ཐག་གཅོད་གནང་དགོས་ཚུལ་ནན་གྱིས་ཞུས་པར། ཨང་ཐོ་རྣམས་ངས་བསྒྲིག་
ཆོག ཧུ་ཐོག་ཐུ་གོ་ས་ཆེན་པོ་ཡིན་པས་ཐག་གཅོད་དབུས་གཙང་དུ་བྱས་ན་འོས་
ཚུལ་སྩལ། སྐེ་རགས་དགེ་ཚུལ་གྱི་ནང་དུ་གདན་དྲངས་པར་བཞུགས་ཞག་མཛད་
དེ་བླ་གྲྭ་སེར་སྐྱ་མང་པོར་གསང་འདུས་རྩ་རྒྱུད་ཡོངས་རྫོགས་དང་བདེ་མཆོག་རྩ་་
382



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྒྱུད་ཀྱི་ལེའུ་ཐོག་མཐའ་གཉིས། འཇིགས་བྱེད་རྟོག་བདུན། གསར་རྩོམ་དུས་
འཁོར་ཐུགས་དཀྱིལ་བདག་འཇུག་སོགས་ཀྱི་ལྗགས་ལུང་སྩལ། སྒར་བཏེགས་ཏེ་
རྒྱ་མཆེད་ལུང་མདོར་བཞུགས་ཞག་དུས་རི་ཁྲོད་པ་འགའ་ཞིག་ལ་དཔའ་བོ་་་་་་་
གཡུལ་འཇུག་མའི་འཕོ་ཁྲིད་དང༌། འཇིགས་བྱེད་དཔའ་བོ་གཅིག་པའི་ཆོ་གའི་
ལྗགས་ལུང་སྩལ། བཅུ་བའི་བཅུ་དྲུག་ལ་གདན་སར་བབས། རྒྱུད་གྲྭ་བ་རྣམས་
རིགས་ལམ་ལ་ཆེར་མ་བྱང་སྟབས་འཕྲལ་དུ་སྔགས་ཀྱི་དམ་བཅའ་གྲ་དག་པོ་ཞིག་་
ཡོད་པ་དཀའ་སྟབས། དཀའ་རམས་གོང་འོག་གི་འཛིན་གྲྭའི་དགེ་བཤེས་འགའ་
ཞིག་ལ་བཀའ་ཕབ་སྟེ་ལྔ་མཆོད་ཆོས་ཐོག་དུས་སྔགས་ཀྱི་དམ་བཅའ་འཛུགས་པ་
གནང་། གཞུང་གོང་འོག་གི་འཛིན་གྲྭ་རྣམས་ལ་རྩོད་རྒྱུགས་བཞེས། རྐ་ཆུ་ཁ་
བའི་རྒྱ་ཚང་ནས་གདན་འདྲེན་ནན་ཆགས་པ་བཞིན་མགོ་ཟླའི་ཉེར་གཅིག་ལ་་་་་
བཏེགས། ཉེར་ལྔའི་ཉིན་ནང་བ་གོང་ནས་མཆོད་པ་དང་ཞལ་འདོན་བསྔོ་སྨོན་
སོགས་རྒྱས་པར་གནང༌། ཉེར་བརྒྱད་ལ་སླར་གདན་སར་འབྱོར། བཀའ་རམས་
ཀྱི་འཛིན་གྲྭར་སྔགས་གཞུང་ལས་བརྩམས་པའི་བགྲོ་གླེང་བྱེད་འཇུག་པ་གནང་སྟེ་
རྗེས་སུ་བརྩེ་བའི་གསུང་གིས་དབུགས་དབྱུང་སྩལ། རྒྱལ་ཟླའི་ཚེས་གཅིག་ལ་རི་
ཁྲོད་དུ་ཕེབས་ཏེ་མཚམས་ཀྱི་བཅད་རྒྱར་བཞུགས། འབྲུག་ལོ་སྤྲུལ་སྐུ་བསྙུན་གཞི་
དྲག་པོ་ཞིག་གིས་ཐེབས་པ་རྗེ་ཉིད་ཀྱི་སྐུ་དྲུང་དུ་ཆེད་གཉེར་གྱིས་ཕེབས་པར་སྐུ་་་་
མཚམས་ཀྱི་ཁོངས་ནས་གང་ཕན་གྱི་ཞལ་ཏ་དང་ལྷོ་སྒོ་བཀའ་བསྒོ་སོགས་འདུག་་་་
པ་ལྟར་གནང་ཤིང་། མ་འགྱངས་པར་འདས་པའི་ཚེ་སྦྱངས་ཆོག་དང་བསྔོ་སྨོན་
སོགས་མཛད། ཚ་ཁོའི་མ་དགོན་མཆོད་གཞིས་གྲོང་པ་བཅས་ཀྱི་འཚམས་ཞུ་བ་
འབྱོར་བར་དགྱེས་པའི་ལན་དང་གནང་སྐྱེས་སོགས་མཛད།
ས་ཕག( སྤྱི་ལོ ༡༨༩༩ ) ལོ་གསར་དུས་དྲུང་འཁོད་རྣམས་ལ་ཕྱག་དབང་་་་
གནང་ཞིང་ལྷ་མོའི་ཚེས་གཏོར་གསུངས། ཚེས་བརྒྱད་ལ་སྐུ་མཚམས་གྲོལ་ཏེ་ཁ་
383



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐོང་སྦྱིན་སྲེག་གནང་། ཚེས་དགུའི་ཉིན་རི་ཁྲོད་ནས་རྒྱལ་ཁང་དུ་ཕེབས་ཏེ་
བསངས་དང་འཕྲིན་བཅོལ་གནང་ཞིང་བླ་བྲང་ཆེན་མོའི་གཟིམས་ཆུང་དུ་བྱོན། །
སྨོན་ལམ་རབ་འབྱམས་པའི་དམ་བཅར་གཟིགས་རྟོག་གནང་སྟེ་རིགས་སྨྲ་འགས་་
བགྲོ་གླེང་ཚ་བོ་བཏང་བ་ལ་དགྱེས་ཚོར་མཛད། བཅུ་གསུམ་ལ་གཞུང་ནས་ཞུས་
པའི་ངོར་གསུང་ཆོས་སུ་ཕེབས་ཏེ་དགེ་ལྡན་བསྟན་འབར་མའི་སྟེང་ནས་ལྟ་སྒོམ་་་
སྤྱོད་གསུམ་དང༌། མཁས་བཙུན་བཟང་གསུམ། བཤད་སྒྲུབ་ཟུང་འབྲེལ་སོགས་
ཆ་གང་ནས་ཀྱང་རྗེའི་རིང་ལུགས་འདི་ཉིད་ཁྱད་པར་དུ་འཕགས་ཚུལ་ལས་་་་་་་
བརྩམས་པའི་གཟབ་བཤད་ཡིད་འཕྲོག་གནང་བའི་མཇུག་ཏུ། དེང་སང་བསྟན་
པའི་ཡང་སྙིང་རྗེའི་བསྟན་པ་འདི་ཉག་ཤིན་ཏུ་ཕྲ། བསྟན་འཛིན་ཟེར་བའང་
མིང་གོ་ས་ཅན་ཞིག་མ་གཏོགས་གཞན་ལ་ཁུར་དུ་བབས་མེད་པ་ལྟ་བུ་ཞིག་ཐམས་
ཅད་ལ་ཤར་འདུག་མོད། སྟོན་པའི་རྗེས་སུ་རབ་ཏུ་བྱུང་བའི་དགེ་ཚུལ་སློང་
རྣམས་ཀྱི་ཁྲོད་དུ་བསྟན་པའི་ཁུར་མ་བབས་པ་སུ་ཡང་མེད། ཇི་སྐད་དུ། བསྟན་
འཛིན་གྲལ་མཇུག་ཏུ་སྡོད་ན། །རང་རྒྱུད་བསླབ་གསུམ་ལ་ཚགས་གྱིས། །གསུངས་
པ་ལྟར་རང་གིས་ཁས་བླངས་པའི་བཅས་ཁྲིམས་གཅེས་སྤྲས་སུ་བྱས་ཏེ་བསྲུངས་་་
པ་ན་བསྟན་པ་འཛིན་པ་ཟེར། མཛོད་དུ་བསྟན་པ་ལ་ལུང་རྟོགས་གཉིས་དང་། །
ལུང་དོན་ཚུལ་བཞིན་དུ་སྨྲ་བའི་སྒོ་ནས་ལུང་གི་བསྟན་པ་དང༌། སྒྲུབ་པའི་སྒོ་
ནས་རྟོགས་པའི་བསྟན་པ་འཛིན་པར་གསུངས་ཀྱང་། སྐྱབས་འགྲོ་ངོ་མ་ཞིག་
མེད་ན་སློབ་གཉེར་དང༌། སྒོམ་སྒྲུབ་བྱེད་ཁུལ་ཙམ་ལ་བསྟན་པའི་བྱ་བ་ཞེས་པའི་
ཐ་སྙད་མི་འཐོབ། མཆོག་གསུམ་རིན་པོ་ཆེར་བློ་ཁེལ་ངེས་ཀྱི་སྐྱབས་འགྲོ་རྣལ་མ་
ཞིག་རང་རྒྱུད་ན་ཡོད་ཕྱིན་དེས་རྩིས་ཟིན་པའི་ཐོས་བསམ་དང༌། སྒོམ་སྒྲུབ་ཀྱི་བྱ་
བ་ཐམས་ཅད་ལུང་རྟོགས་ཀྱི་བསྟན་པ་འཛིན་པ་ཟེར་བའི་གྲངས་སུ་འགྲོ་བ་ཡིན།
དེས་ན་ཆོས་ཀྱི་གནད་མ་འཕྱུགས་པར་ངོས་ཟིན་པའི་སྒོ་ནས་རྩ་བ་བོར་བའི་ཡལ་
384



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གར་མ་སོང་བ་གལ་ཆེ། སློབ་གཉེར་ཡང་དཔེ་འཛིན། སྐྱོར་སྦྱངས། དཔེ་ཁྲིད།
རྩོད་པ་སོགས་རྒྱུ་རྐྱེན་ཐམས་ཅད་ཚོགས་པ་དང༌། འགལ་རྐྱེན་སྤངས་པའི་སྟེང་
ནས་ཡོང་དགོས་པས་འདོན་རྒྱུ་ཡོད་པ་རེ་ཡང་ཡང་སྐྱོར་བ་དང་། ཁྲལ་འཕུལ་
ཐབས་ཀྱི་ཚོགས་རྒྱུགས་ལྟ་བུས་མི་ཡོང་བས། རང་རེའི་ཡིག་ཆ་དང་རྗེ་ཡབ་སྲས་
ཀྱི་ལེགས་བཤད་སོགས་བློ་འཛིན་དང་དཔྱད་པ་སྦྲུགས་ནས། སྐྱོར་སྦྱངས་དག་
ཆོས་གྲྭར་རྩོད་པས་བདར་ཤ་གཅོད་པ་ལ་ཡུན་རིང་འབད་དགོས་ཚུལ། ཕར་
ཕྱིན་ཡན་ཆད་ནས་དཔེ་ཀློག་ཙམ་གྱིས་ཆོག་ཤེས་པར་བྱེད་པ་ལས་དཔེ་ཁྲིད་མི་་་་
བྱེད་པའི་སྲོལ་ཞིག་ཡོད་མོད། རྒན་གྲྭ་ཐོབ་ནས་སློབ་གཉེར་ལ་ལྷག་པར་བརྩོན་
དགོས་པ། སྐྲ་དཀར་གཉེར་མ་ལྷགས་དུས་སུའང་། །ཐོས་པ་མང་དུ་བསག་བྱ་ཏེ།།
གང་དུ་ཐོས་མང་འགྲོ་འགྱུར་བ། །དེར་ནི་ཕུང་པོ་འགྲོ་མི་འགྱུར། །ཞེས་སོགས་
ལྟར་ཡིན་ཚུལ། དགེ་འདུན་གྱི་སྡེ་ཞིག་ཡིན་ཕྱིན་གཞི་གསུམ་གྱི་ཕྱག་ལེན་རྣམ་
པར་དག་པ་མེད་མི་རུང་ཡིན་ཡང་། དེང་སང་མིག་ལྟོས་ངན་པས་དབྱར་ཁས་
ལེན་བྱེད་མཁན་ཉུང་བ་འདི་མི་ལེགས་པས་ཐམས་ཅད་ཀྱིས་ཐུགས་ཉམས་བཞེས་
དགོས་ཚུལ་བཅའ་ཡིག་གི་དགོངས་དོན་བཞིན་སྒྲིག་ལམ་ཚུལ་བཞིན་རྩིས་ན་དེའི་
ནང་དུ་ཆོས་འདུལ་བ་ལས་བྱུང་བའི་དགག་སྒྲུབ་གནང་གསུམ་གྱི་བསླབ་བྱ་་་་་་
ཐམས་ཅད་འདུས་པས་སྒྲིག་ལམ་རྩི་བ་འདི་དོན་ཆུང་ཆུང་མིན་ཚུལ། དགེ་
བཤེས་ཆེ་བ་རྣམས་གྲྭ་སའི་ཕྱག་ལེན་བཞིན་རྒྱུད་ལ་ཕེབས་ཐུབ་ན་ལེགས་མོད།
དེ་འདྲར་དཀའ་ཡང་བདག་འཇུག་རེར་ཅིས་ཀྱང་ཕེབས་དགོས་ཚུལ། སྔགས་ཀྱི་
དམ་བཅའ་ཚུགས་པ་འདིར་ཡང་བཀའ་རམས་གོང་འོག་ནས་ཁུར་བཞེས་ཡང་་་་
དག་མཛད་དགོས་ཚུལ་སོགས་ཞལ་གདམས་གནད་འདྲིལ་མང་ཞིག་སྩལ། སྦྱིན་
བདག་རྣམས་ཀྱི་འདོད་མོས་བཞིན་གུང་ཚིགས་ཀྱི་ཚོགས་དབུར་ཕེབས་ཏེ་དངོས་་
འབུལ་བསྟར་བར་ལྗགས་བསྔོ་སོགས་མཛད། དགེ་བཤེས་ཆེ་བགྲེས་རྣམས་ནས་
385



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བདེ་གསང་འཇིགས་གསུམ་གྱི་བསྐྱེད་རྫོགས་ཀྱི་ཁྲིད་དང་། ལེགས་བཤད་སྙིང་
པོའི་བཤད་ལུང་གི་སྙན་བསྐུལ་ཕུལ་བར། གདན་ས་འདི་དགེ་ལྡན་པའི་ཆོས་སྡེ་
ཆེན་པོ་ཞིག་ཡིན་སྟབས་བདེ་གསང་འཇིགས་གསུམ་གྱི་བསྐྱེད་རྫོགས་ཀྱི་ཁྲིད་མེད་
མི་རུང་བ་ཡིན་ཡང༌། ད་བར་དུ་དེ་འདྲའི་ཐོག་ཏུ་མ་ཁེལ་བས་རིམ་གྱིས་ཁོང་
རྣམ་པ་ཚོའི་ཐུགས་བཞེད་སྒྲུབ་རྩིས་བྱེད་ཅེས་ཞལ་བཞེས་མཛད། འདི་དུས་
སྔགས་ཀྱི་བསྡུས་དོན་གྱི་རྩོམ་བསྐུལ་ཀྱང་ཞུས། བཅོ་ལྔའི་ཉིན་སྨོན་ལམ་གྱི་
ཚོགས་དབུར་བྱོན། རོང་བོ་དགོན་ཆེན་གྱི་སྐྱབས་རྗེ་ཤར་རིན་པོ་ཆེ་ནས་
འཚམས་ཞུ་འབུལ་མཁན་གྱི་མི་སྣ་ཆེད་མངགས་མཛད་པར་ཐུགས་བརྟག་གི་ལན་
དང་གནང་སྐྱེས་སོགས་སྩལ། དོན་གཉེར་ཅན་འགའ་ཞིག་ལ་འཇིགས་བྱེད་
དཔའ་བོ་གཅིག་པའི་དབང་སྟ་གོན་དང་བཅས་གནང་། གཟའ་ཚོང་སོགས་ཐེ་
བོ་ཕྱོགས་ནས་གདན་འདྲེན་ནན་ཆགས་པ་བཞིན་ཉེར་བདུན་ལ་བཏེགས། རྐྱང་
ཚ། ར་རོང་། སྒོས་ལྷ་སྡེ་སོགས་སུ་ཕེབས། རྒྱ་དགེའི་དགོན་དང་དྲན་པའི་དགོན་
སོ་སོ་ནས་གདན་དྲངས་པར་ཕེབས་ཏེ་མང་འགྱེད་སོགས་གནང་། གཟའ་རུར་
ཕེབས་ནས་དེར་ནང་གྱོད་ཆེན་པོ་ཞིག་བྱུང་སྟེ་མི་མང་པོ་བསད་འདུག་པ་ཕན་་་་་
ཚུན་ཀུན་ལ་འགྲིགས་འདུམ་དགོས་ཚུལ་གྱི་བཀའ་གནང་བ་སོ་སོས་དང་དུ་་་་་་་
བླངས་པས་སྐུ་ཚབ་མངགས་ཏེ་གཟུ་བཏང་བས་འགྲིགས་འདུམ་ལེགས་པོ་བྱུང་།
གཉིས་པའི་བཅུ་གཅིག་ནས་སྔགས་ཀྱི་བསྡུས་དོན་གསར་རྩོམ་གྱི་དབུ་བཙུགས།
སྡེ་གོང་འོག་གི་མི་ཁྱིམ་སོ་སོར་འདོད་ཆོས་སྩལ། དགོན་ཕན་ཚུན་གྱི་གྲྭ་བ་རྣམས་
ལ་གཞི་གསུམ་ཆོ་ག་སོགས་ལྗགས་ལུང་ཁ་ཤས་གནང་ཞིང་། གཟའ་རུའི་དགོན་
པར་འཇིགས་བྱེད་བདག་འཇུག་གི་དབྱངས་རྒྱུགས་བླངས་ནས་དགྱེས་པའི་་་་་་་་
བཀའ་ལུང་སྩལ། ཚོང་རུར་ཕེབས་ཏེ་གསན་མཁན་ཆེས་མང་བར་ཐུགས་རྗེ་ཆེན་
པོ་དཔལ་མོའི་ལུགས་དང་། གསང་འདུས་འཕགས་ལུགས་གྱི་དབང་སྩལ་ཞིང་
386



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རིམ་གྲོར་འཇིགས་བྱེད་ཞི་བའི་སྦྱིན་སྲེག་གནང་། ཚོང་རུའི་ཁྲི་བ་སེ་བོ་རོང་སྤྲུལ་
བའི་སྐུ་ནས་བརྟན་བཞུགས་ཀྱི་བཤད་པ་ཞུས་པའི་ལན་དུ། སྡེ་འདི་སྔོན་སྐུ་
ཕྱོགས་གོང་མ་བསྟན་པའི་རྒྱལ་མཚན་གྱི་དུས་ནས་བདག་གིར་བཞེས་པའི་འདུལ་
སྐལ་ལྟ་བུ་ཡིན། སྐྱབས་རྗེ་དེ་ཉིད་ནས་དགེ་འདུན་གྱི་སྡེ་བཙུགས། ལྷ་ཁང་དང་
སྐུ་གསུང་ཐུགས་རྟེན་བཞེངས་པ་སོགས་གང་ཅིའི་སྒོ་ནས་ཡུལ་ཁམས་ཆོས་ལ་་་་་
འཛུད་ཐབས་མཛད་པས་བཀའ་དྲིན་ཆེ། དེ་ནས་བཟུང་ལུགས་གཉིས་ཀྱི་འབྲེལ་
ཟབ་རྒྱུན་མ་ཆད་པར་བྱུང་བ་ཐམས་ཅད་ཀྱི་ཡིད་མངའ་ལྟར་ལགས། དེ་ཡང་
ཡུལ་ཁམས་ལ་ལེགས་པོ་ཡོང་མི་ཡོང་ཡུལ་མིའི་བྱ་སྤྱོད་ལ་རག་ལས་པས་དགེ་་་་་་
འདུན་པ་རྣམས་ཀྱིས་བསླབ་ཁྲིམས་ཚུལ་བཞིན་སྲུང་བ་དང་། ཁྱིམ་པ་རྣམས་
ཀྱིས་ཀྱང་ཕན་ཚུན་བྱམས་པའི་སེམས་ཀྱིས་དགེ་བཅུའི་ཁྲིམས་ལ་གནས་པ་ཞིག་་་
བྱུང་ན་ཡུལ་ཁམས་སུ་བཀྲ་ཤིས་པ་དང་། བདེ་སྐྱིད་ལ་སྤྱོད་རྒྱུ་འབྱུང་བ་ཆོས་
ཉིད་ཡིན་པས་དེ་བཞིན་ཀུན་གྱི་ཡིད་ལ་བཅངས་ན་བདག་གིས་ཀྱང་མཆོག་་་་་་་
གསུམ་ལ་གསོལ་བ་བཏབ་སྟེ་སྐྱབས་འཇུག་ཡིད་འཇིགས་བྱེད་ཅེས་བཀའ་ལན་་་་་
སྩལ། ཚོང་རུར་ནང་གྱོད་ཆེན་པོ་ཞིག་ཡོད་པར་འགྲིགས་འདུམ་དགོས་ཚུལ་གྱི་
གསུང་ནན་ཕེབས་པ་ཐམས་ཅད་ཀྱིས་དང་དུ་བླངས་པས་འགྲིགས་འདུམ་བྱུང་་་
ཞིང་། ཚོང་རུ་དང་པགས་པ་གཉིས་ཐུག་སྟེ་མི་མང་ཤི་བ་ཐུགས་ཀྱིས་མ་བཟོད་
པར་ཕན་ཚུན་གཉིས་ཀར་རྗེས་བརྩེའི་ཞལ་ཏ་གནང་བ་ཕན་ཚུན་ཀུན་གྱིས་དང་་་
ལེན་བྱས་པས་སྐུ་ཚབ་མངགས་ཏེ་འདུམ་པར་མཛད། མཛོད་རུ་སོགས་སྡེ་གོང་
འོག་གི་མི་ཁྱིམ་དུ་མར་ཕེབས་བཞུད་གནང་། དཔའ་ཤེས་སྟེང་ཁའི་དགོན་གོང་
འོག་དང་། བཀྲ་ཤིས་སྒར་སོགས་བརྒྱུད་དེ་རྒྱུར་མགོ་བེ་ཆུང་བར་དུ་ཕེབས་
བཞུད་གནང་། ཨེ་འཛི་དང་། སེ་བོ་རོང་སོགས་ནས་ཨུ་ཚུགས་མཐར་སྐྱེལ་གྱིས་
གདན་འདྲེན་ཞུས་པར་ལོ་རྗེས་མར་ཕེབས་རྒྱུའི་ཞལ་བཞེས་གནང་། བཀའ་ལས།
387



སྒྲ
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སེ་བོ་རོང་བ་འདི་ཚོས་སྔར་ནས་རེ་ལྟོས་བྱས་ཏེ་ཡང་ཡང་བོས་ཀྱང་འགྲོ་རྒྱུའི་་་་་
ཐོག་ཏུ་མ་སོང་བས་སྙིང་རྗེ་བོ་ཞིག་ཀྱང་རེད། རྗེས་སོར་ཞིག་ལ་ངེས་པར་འགྲོ་
དགོས་རྒྱུ་རེད་གསུངས། ཏཱ་མོ་སྒང་ཤི་དང་། ཆག་སྒོ་ཉིན་སྲིབ་གཉིས་ཐུག་སྟེ་མི་
མང་བསད་པ་དང༌། རྒྱ་ཐེམ་དང་ཡ་རུ་མ་རུ་གཉིས་ཐུག་སྟེ་མི་མང་བསད་པ་
སོགས་ཡས་མས་ཀྱི་གྱོད་ཆེན་དུ་མ་ལ་བཀའ་གནང་སྟེ་སྐུ་ཚབ་རེ་མངགས་པས་་་་
འགྲིགས་འདུམ་ལེགས་པོ་བྱུང༌། ཐེ་བོ་ཕྱོགས་ཀྱི་མི་རྣམས་ཤིན་ཏུ་དམུ་རྒོད་པར་
འདུག་པ་ལྷན་སྐྱེས་སུ་འགྲོགས་པ་ལྟ་བུས་འཁྲུགས་ལོང་མེད་པའི་དུས་ཆེར་མི་་་་
སྲིད་པ་ལྟ་བུ་ཞིག་ཡིན་ཡང་འདི་དུས་རྗེ་བླ་མ་ཐུགས་རྗེའི་གཏེར་ཆེན་འདི་ཉིད་་་་
ཀྱི་བཀའ་དྲིན་ལས་ཕན་ཚུན་གྱི་སྡང་ཤུགས་ཞི་བར་བྱིན་གྱིས་བརླབས་ཏེ་ཁ་མཆུ་་
རྣམས་འདུམ་པར་མཛད་པ་ནི། རྟོགས་བརྗོད་ཡལ་འདབ་དྲུག་པ་ལས། གང་
དག་མཐོང་བས་ཞེ་སྡང་དུག་གི་ནི། །ཚ་བ་རབ་ཏུ་ཞི་བ་ཉིད་འགྱུར་ཞིང་། །
བདུད་རྩིའི་རོ་བསིལ་སྐྱེ་བོ་དམ་པ་ཡི། །ཟླ་བ་དེ་དག་སུ་ཡི་ཕྱག་འོས་མིན། །ཞེས་
གསུངས་པ་ལྟར་རོ། །བཀའ་ལས་ཁ་མཆུ་མང་པོ་འགྲིགས་པའང་དོན་ཆེན་པོ་
འགྲུབ་པ་ཡིན་པས་སེམས་དགའ་གསུངས་པ་དགོངས་གཞི་ཟབ་པར་མངོན།
གསུམ་པའི་ཚེས་བཅོ་ལྔའི་ཉིན་དྲུང་འཁོད་འགའ་ཞིག་དང་བཅས་དུས་འཁོར་་་་
བདག་མདུན་གྱི་ཆོ་ག་གསུངས། སྔགས་ཀྱི་བསྡུས་དོན་གསར་རྩོམ་མཇུག་གི་དུས་
འཁོར་གྱི་ལམ་བགྲོད་ཚུལ་རྫོགས་པ་ནག་ཟླའི་བཅོ་ལྔ་དང་འཛོམ་པས་དུས་་་་་་
འཁོར་འདི་ལ་ནམ་ཡིན་ཡང་རྟེན་འབྲེལ་ཞིག་རང་འགྲིགས་ལྟ་བུར་འོངས་་་་་་་
གསུངས་ནས་དགྱེས་ཚོར་མཛད། པགས་པའི་དེའུ་སྒང་དགོན་པར་ཆིབས་བསུ་
སེར་སྦྲེངས་དང་བཅས་ཕེབས་ཏེ་ཀུན་རིག་དང་གདུགས་དཀར་ཀྱི་དབང་གནང་
བའི་མཇུག་ཏུ་རབ་བྱུང་རྣམས་ཀྱིས་བསླབ་ཁྲིམས་དག་པར་སྲུང་བ་དང་། ཁྱད་
པར་དགེ་སྦྱོང་གི་ཆོས་བཞི་ལ་གནས་དགོས་ཚུལ་དང་། ལུས་ངག་གི་སྤྱོད་ཚུལ་
388



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སེམས་ཀྱི་འཆར་སྒོ་གང་ཐད་ནས་ཁྱིམ་པ་དང་ཁྱད་པར་དོད་པ་ཞིག་མེད་པར་་་་་
རྒྱབ་ཀྱི་གོན་པ་ཁོ་ནའི་སྟེང་ནས་རབ་བྱུང་དུ་འཇོག་དགོས་ཚེ་བསྟན་པ་ལ་ཞུགས་
པ་དོན་མེད་ཡིན་ཚུལ་སོགས་ཞལ་གདམས་མཚང་ཐོག་ཏུ་འབབས་པ་དུ་མ་དང་།
ཡུལ་མི་རྣམས་ཀྱང་དགེ་སྦྱོར་ལ་བརྩོན་དགོས་ཚུལ་གྱི་བསླབ་བྱ་སྩལ། པགས་
པའི་རྫོགས་ཉིན་སྲིབ་ལ་ཕེབས་པའི་ལམ་བར་དུ་ཆུ་བྲག་འཐབ་པའི་བྲག་རི་ཆེན་
པོ་ཞིག་ཡོད་པ་ལ་ཡང་ཡང་གཟིགས་ཏེ་རྐང་བརྒྱད་གསུངས་བཞིན་ཕེབས་ཤིང་་་་
ཕྱིར་ལམ་ཡང་དེ་བཞིན་མཛད་དེ་ཆུ་ཆུང་ངུ་ཞིག་འབབ་པ་དྲུང་འཁོད་རྣམས་ལ་་
འཐུང་དུ་འཇུག་པ་སོགས་གནང༌། སྒར་ཁར་ཕེབས་རྗེས། བཀའ་ལས། བྲག་དེ་
གནས་ཤིག་ཡིན་ཐག་ཆོད་རེད་དེ་སྣང་བ་འགྱུར་འགྲོ་ས་ལྟ་བུ་ཞིག་རེད། མདང་
ཡང་ཐོན་ནས་གསོལ་འདེབས་སྨོན་ཚིག་ཅིག་འབྲི་རྒྱུ་སེམས་ལ་ཤར་ཡོད་པས་་་་་
འབྲི་འདུན་དང༌། ཆོ་ག་རེ་འདོན་བསམ་ཡོད་ཀྱང་བྲེལ་འཚུབ་ཀྱིས་བརྗེད་སོང་།
དེ་རིང་ཕྱིར་འོང་སྐབས་ཀྱང་ཁར་སང་ཇི་བཞིན་བྱུང་བས་རྐང་བརྒྱད་རེ་བཏོན་་་
པ་ཡིན། སྔ་མོ་ལོ་ཆུང་སྐབས་དེ་འདྲ་འཆར་རྒྱུ་མང་ཡང་ད་སྐབས་དཀོར་གྱིས་
བསྒྲིབས་ནས་འཆར་རྒྱུ་ཅང་མེད། དེ་ཚོ་ང་ལ་ཞལ་གཟིགས་བྱུང་ཞེས་པ་མིན།
རང་དགར་སེམས་ལ་དེ་འདྲ་རེ་འཆར་རྒྱུ་ཡོད་གསུངས། ཉེ་གནས་པས་ཞལ་
གཟིགས་དེ་ཡིད་ཤེས་ལ་འཆར་རྒྱུ་ཞིག་ཡིན་ཚོད་རེད་མོད་ལགས། ཞུས་པར།
དབང་ཤེས་ལའང་སྣང་གི་ཡོད་ཀི་གསུངས། འོན་ཀྱང་ཞལ་གཟིགས་དང་ཉམས་
སྣང་ལྟ་བུ་ལ་ལར་ཡིད་བརྟན་མེད་པའང་མང་། རང་རེ་སྡིག་པ་དག་བྱེད་ཀྱི་
ལས་ཅུང་ཟད་ཀྱང་སྒྲུབ་ཀྱིན་མེད་བཞིན་དུ་ཕྱི་ནས་ལྷ་ཞིག་གི་ཞལ་ག་ལ་གཟིགས་
གསུངས། གསོལ་འདེབས་སྨོན་ཚིག་ཡི་གེར་འགོད་དགོས་ཚུལ་དྲུང་འཁོད་
རྣམས་ཀྱིས་ནན་ཞུས་བཞིན་སྩལ་བ་ནི། ཨེ་མ་ཧོ། རབ་འབྱམས་དཀྱིལ་འཁོར་སྤྲོ་
ཞིང་སྡུད་པའི་བདག །དྲིན་ཅན་བླ་མ་ཧེ་རུ་ཀ་ཡབ་ཡུམ། །ཉེར་བཞིའི་ཡུལ་གྱི་
389



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དཔའ་བོ་དཔའ་མོ་རྣམས། །དེང་འདིར་བདག་ལ་བརྩེ་བའི་ཐུགས་ཀྱིས་དགོངས།།
ཀྱེ་མ་འདི་སྣང་ཞེན་པ་ཨ་འཐས་ཀྱི། །ཟིན་མེད་བྱ་བཞག་འདུ་འཛིའི་གཡེང་བ་
ཀུན། །རིང་དུ་སྤངས་ཏེ་རི་དྭགས་རྨས་མ་བཞིན། །ནགས་ཚལ་མེ་ཏོག་བཀྲ་བའི་
སྤང་ལྗོངས་སམ། །གཡའ་བྲག་གངས་ཀྱིས་བསྐོར་བའི་རི་སུལ་དུ། །སྡིག་མེད་
ཟས་གོས་གནས་མལ་ཀྱིས་འཚོ་ཞིང་། །སྒོ་གསུམ་ཐུབ་པའི་བརྟུལ་ཞུགས་གཙང་
མས་བསྡམས། །བླ་མ་ལྷ་ལ་རྩེ་གཅིག་གསོལ་འདེབས་ཤིང་། །འཕགས་བོད་པཎ་
གྲུབ་བྱེ་བ་གཤེགས་པའི་ཤུལ། །ཡབ་གཅིག་འཇམ་དཔལ་སྙིང་པོའི་ཐུགས་ཀྱི་
བཅུད། །ལམ་གྱི་གཙོ་བོ་གསུམ་དང་རིམ་གཉིས་ལ། །བརྩོན་པ་ཆུ་བོའི་རྒྱུན་
བཞིན་བསྟེན་པ་ཡིས། །ལུས་སེམས་དགའ་བདེའི་སྣང་བས་ཉིན་མཚན་ཀུན། །
འདའ་ཞིང་འཆི་ཁར་འགྱོད་མེད་གདེངས་དང་ལྡན། །ཕྱི་མའི་ཚེ་རབས་སུ་ཡང་
ལམ་བཟང་འདི། །སྟོན་པའི་བཤེས་དང་གྲོགས་སོགས་མཐུན་རྐྱེན་ཀུན། །ཚང་
བའི་རྟེན་འབྲེལ་སྨོན་པའི་མཚམས་སྦྱོར་གྱིས། །རང་གཞན་དོན་གཉིས་ལྷུན་གྱིས་
གྲུབ་པ་ཡི། །སྨོན་འབྲས་དངོས་གྲུབ་མཆོག་གི་ཆར་ཆེན་པོ། །མྱུར་དུ་ཕོབ་ཅིག་བླ་
མ་ལྷ་ཡི་ཚོགས། །དེ་ལྟའི་སྨོན་ཚིག་རོང་ཁམས་ཉུལ་བའི་ཚེ། །ཆུ་བྲག་འཐབ་པའི་
ཡ་ངའི་གནས་ཞིག་ཏུ། །ཟིལ་བུན་ཉམས་སྣང་ཟ་ཟིས་བསྐུལ་བ་ལས། །སྨོན་པའི་
དོན་རྣམས་ཚིག་ཏུ་སྤེལ་བ་དགེ །ཞེས་པའོ། །གཟིགས་སྣང་གང་བྱུང་གི་གསལ་
ཁ་མ་མཛད་ཀྱང་སྨོན་ཚིག་གི་གསུང་རིས་ལ་དཔག་ན་དཔལ་ཁྱབ་བདག་འཁོར་་་
ལོ་སྡོམ་པར་གནས་ཉེར་བཞིའི་དཔའ་བོ་མཁའ་འགྲོ་རྣམས་ཀྱིས་བསྐོར་བའི་་་་་་
གཟིགས་སྣང་བྱུང་བར་མངོན་ནོ། །སྤྱིར་རྣལ་འབྱོར་བའི་ཉམས་ལ་ལྷ་སྐུ་སྣ་
ཚོགས་པའི་སྣང་བ་འཆར་བ་ལྟ་བུར་རབ་འབྲིང་ཐ་མའི་དབྱེ་བ་ཤིན་ཏུ་མང་བའི་
ཚུལ་ཞིབ་པར་སྤྲོ་མ་ནུས་ཀྱང་རྗེ་བླ་མ་ཉིད་ཀྱི་གཟིགས་སྣང་རྣམས་ནི། རྒྱུད་བླ་
མ་ལས། དགེ་བ་བཻ་ཌཱུར་ཡ་འདྲ་ཡི། །སེམས་ལ་སངས་རྒྱས་མཐོང་བའི་རྒྱུ། །དེ་
390



རང
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དག་པ་ནི་མི་འཕྲོག་པའི། །དད་པའི་དབང་པོ་བརྟས་པ་ཉིད། །དགེ་བ་སྐྱེ་དང་
འཇིག་པས་ན། །སངས་རྒྱས་གཟུགས་ནི་སྐྱེ་དང་འཇིག །ཅེས་མི་ལྡོག་པའི་དད་
པའི་དབང་པོ་སོགས་བསོད་ནམས་ཀྱི་མཐུ་ཕུལ་དུ་ཕྱིན་པ་དང་ལྡན་པས་ཤེས་་་་་
རྒྱུད་སྒྲིབ་བྱེད་དག་པའི་གཞིར་བདེ་བར་གཤེགས་པའི་མཚན་དཔེའི་གཟུགས་་་་་
གསར་མངོན་སུམ་དུ་འཆར་བ་དང༌། དད་སོགས་མ་སྨིན་པ་ལ་དེ་དག་འཇིག་
པའམ་ནུབ་པར་བཤད་པ་བཞིན་སངས་རྒྱས་དངོས་སུ་ལྟ་བའི་སྒྲིབ་བྱེད་ཟད་པ་་་
དང་། བསོད་ནམས་རླབས་པོ་ཆེའི་ནུས་པ་གཉིས་འཛོམ་པའི་སྟོབས་ཀྱིས་བཅོམ་
ལྡན་ཧེ་རུ་ཀ་འཁོར་དང་བཅས་པའི་དགྱེས་པའི་འཛུམ་ཞལ་མངོན་སུམ་དུ་་་་་་
མཇལ་བ་གདོན་མི་ཟའོ། །ལས་དང་པོ་བ་རྣམས་ལ་མཁོ་ཆེ་བ་ནི་འདོད་གསོལ་
གྱི་སྐབས་སུ་བསྟན་པ་རྣམས་ཡིན་པས་ངོས་ཟིན་པར་གྱིས་ཤིག ། །
སྨྲས་པ། རྒྱལ་བ་རྒྱ་མཚོའི་གསང་གསུམ་མེ་ཤེལ་རྡུལ། །རྩ་གསུམ་གཅིག་ཏུ་
དྲིལ་བའི་མེ་ཟླུམ་པ། །གྲུབ་གཉིས་འོད་ཟེར་འབུམ་གྱི་གདེངས་ཀ་ཅན། །གངས་
ཅན་བསོད་ནམས་ཡངས་པའི་མཁའ་ལ་ཤར། །སྐུ་ཐུགས་ཟུང་དུ་འཇུག་པའི་སྒྱུ་
འཕྲུལ་གྱི། །བཀོད་པ་འབྱམས་སུ་ཀླས་པས་སྐྱེ་རྒུའི་ཚོགས། །ཡང་དག་ལམ་དུ་
དཀྲི་བ་དུས་འཁོར་ལོའི། །སྨིན་བྱེད་དབང་གི་བདུད་རྩི་ཚིམ་པར་གསོལ། །དེ་ཚེ་
དཔལ་ལྡན་རིགས་བརྒྱའི་ཁྱབ་བདག་འཁོར་ལོའི་མགོན་པོ་བླ་མ་དང༌། །ནམ་
མཁའ་རབ་འབྱམས་ཕ་མཐའ་བྲལ་བ་ཏིལ་གྱི་གང་བུ་བཞིན་གཏམས་པའི། །
དཀྱིལ་འཁོར་ལྷ་ཚོགས་མགྲིན་དབྱངས་གཅིག་ཏུ་གཉིས་མེད་དུས་ཀྱི་འཁོར་ལོ་ཡི།
བཤད་སྒྲུབ་བསྟན་པ་འཛིན་སྐྱོང་སྤེལ་བའི་རྒྱལ་ཚབ་མཆོག་ཏུ་དབང་བསྐུར་་་་་་་
མཛད། །དངོས་སུ་བཤམས་ཤིང་ཡིད་ཀྱིས་སྤྲུལ་བ་ཡི། །ཀུན་བཟང་མཆོད་པའི་
སྤྲིན་ཕུང་མཐའ་ཀླས་པས། བླ་མ་མཆོག་གསུམ་རྒྱལ་བ་རྒྱ་མཚོའི་ཚོགས། །མཉེས་
པར་བྱེད་པའི་སྲོལ་བཟང་གསར་དུ་སྤེལ། །གང་ཞིག་ཐོས་པའི་ས་བོན་གྲུང་པོའི་
391



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚོགས། །བསམ་སྒོམ་སྒྲུབ་པའི་དྲོད་གཤེར་གྱིས་བསྐྱངས་པས། །བླ་མེད་སྐུ་བཞིའི་
སྙེ་མ་གཡུར་ཟ་བ། །རྟོགས་པ་རབ་མཆོག་དཔག་བསམ་ལྗོན་བཟང་བསྐྲུན། །
འཇམ་དབྱངས་ཁྲོས་པ་རྡོ་རྗེ་འཇིགས་བྱེད་ཀྱི། །བསྙེན་སྒྲུབ་མན་ངག་དངོས་
གྲུབ་ནོར་བུའི་མཛོད། །སྐལ་བཟང་བརྩོན་ལྡན་བྱེ་བའི་སྤྱི་ནོར་དུ། །སྩལ་བའི་
བཀའ་དྲིན་སྙིང་གི་ཟེའུ་འབྲུར་ལྕི། །རྒྱུད་སྡེ་གཞན་དང་བཤད་སྲོལ་མི་འདྲ་བ། །
དཔལ་ལྡན་གཉིས་མེད་དུས་ཀྱི་འཁོར་ལོ་ཡི། །བཤད་སྒྲུབ་བསྟན་པ་དར་ཞིང་
རྒྱས་པའི་ཆེད། །རིགས་ལྡན་ཆོས་ཀྱི་འཁོར་ལོའི་གླིང་མཆོག་བསྐྲུན། །ཐ་ཚིག་
འགྱུར་མེད་རྡོ་རྗེ་རེ་ཁཱའི་རྒྱུ། །དྲེགས་མྱོས་སྡེ་བརྒྱད་སྤྱི་བོར་བཀོད་ཙམ་གྱིས། །
དམ་ཚིག་མཚམས་ལས་འདའ་བར་མི་ནུས་པ། །སྣང་སྲིད་ཟིལ་གྱིས་གནོན་པའི་
མཐུ་ནུས་མཚར། །རྣམ་བཞིའི་འཕྲིན་ལས་རིན་ཆེན་གསེར་གྱི་རྡུལ། །མངོན་པར་
བརྩེགས་པའི་ཁྱད་པར་འཕང་མཐོ་བ། །གཟི་འབར་མུ་ཁྱུད་འཛིན་གྱི་ཆ་ཡིས་
ཀྱང་། །སྲིད་ཞིའི་དབུལ་བའི་གདུང་བ་ཅིས་མི་སེལ། །བྱང་ཆུབ་རྡོ་རྗེས་མཐའ་
དྲུག་ཚུལ་བཞི་དང་། །རྡོ་རྗེའི་ཚིག་གིས་སྦས་པའི་མཐར་ཐུག་དོན། །རིམ་གཉིས་
མན་ངག་ལག་མཐིལ་རྫས་བཞིན་དུ། །རྗེན་པར་སྟོན་མཁས་ཁྱོད་མིན་གཞན་སུ་
ཞིག །རྡུལ་བྲལ་ཆོས་ཉིད་མཚར་སྡུག་ལང་ཚོ་ཡིས། །མངོན་པར་མཛེས་པ་ཕྱག་
ཆེན་མཛའ་ན་མོར། །མཉམ་སྦྱོར་དུས་ཀྱི་འཁོར་ལོའི་སྐུར་བཞེངས་ཏེ། །སྨིན་
བྱེད་བདུད་རྩིའི་མཆོད་ཡོན་ཅི་ཡང་སྦྲེངས། །བློ་བཟང་བསྟན་པའི་དཔུང་གཉེན་
ཟླ་མེད་པ། །རྗེ་བཙུན་སྨྲ་བའི་དབང་ཕྱུག་དེ་ཡི་ཞབས། །མི་འགྱུར་རྡོ་རྗེའི་ཁྲི་ལ་
བརྟན་ཆེད་དུ། །ལྷ་སྔགས་ཟབ་མོའི་རྟེན་འབྲེལ་ཤིས་པ་བསྒྲུབས། །ཚེ་དཔག་
མེད་མགོན་བློ་བཟང་ཆོས་རྒྱན་ཞེས། །ངེས་དོན་པཎ་ཆེན་བསྟན་པའི་ཉི་མ་ཡི། །
བཀའ་འབུམ་ལེགས་བཤད་རིན་ཐང་བྲལ་བའི་ནོར། །གང་ཐུགས་མ་དྲོས་བདག་
པོའི་གཙུག་ཏུ་བཞེས། །མདོ་རྒྱུད་གཞུང་ལུགས་འབུམ་སྡེའི་དགོངས་པའི་དོན། །
392



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཟིགས་པའི་མཁྱེན་དཔྱོད་རབ་ཀྱི་རྩེར་སོན་པ། །བསྟན་པའི་རྒྱལ་མཚན་འཛིན་
པའི་མགུལ་རྒྱན་དུ། །སྨིན་བྱེད་རིན་ཆེན་ཕྲེང་མཛེས་ཆེད་དུ་སྩལ། །བསྟན་པའི་
ཉི་མ་འོད་སྟོང་འབར་བ་ཡི། །གསང་གསུམ་བྱིན་རླབས་གསེར་ཞུན་ཁུ་བའི་རྒྱུན། །
ཉེར་འཐུང་འདུལ་འཛིན་མཚམས་སྤྲིན་གཞོན་ནུའི་ཚོགས། །གུར་གུམ་མེ་ཏོག་
གསར་བའི་ཚལ་བཞིན་མཛེས། ། ཁྱོད་ཐུགས་ཀུན་གསལ་ནོར་བུའི་མེ་ལོང་ངོས། །
སྨིན་གྲོལ་དབང་ཁྲིད་བྱེ་བའི་སྣང་བརྙན་ཚོགས། །ཅི་ཡང་ཤར་བའི་ངོ་མཚར་
གཟིགས་མོ་ལ། །སྐལ་བཟང་རྣམ་དཔྱོད་ཅན་རྣམས་རྩེ་གཅིག་འབྱམས། །མཁས་
རྒུའི་རྣམ་དཔྱོད་སོར་མོས་ཕྱེད་མིན་པ། །དཀའ་པོད་གཞུང་བརྒྱའི་དགོངས་དོན་
གསེར་ལྕགས་རྡུལ། །དྲི་མེད་མཁྱེན་རབ་ཁབ་ལེན་གྱིས་ཕྱེ་སྟེ། །བསོད་ནམས་མི་
དམན་གདུལ་བྱའི་སྐལ་བར་སྩལ། །ཟབ་གསང་རྒྱུད་སྡེ་རྒྱ་མཚོའི་སྙིང་པོའི་
བཅུད། །མན་ངག་འཕྲོག་བྱེད་དཀར་མོའི་ནུ་ཞོའི་རྒྱུན། །སྐལ་བཟང་འགྲོ་བློའི་
རིན་ཆེན་ཡོལ་གོ་རུ། །འཁྱིལ་བའི་ངོ་མཚར་སྨྲ་བསམ་བརྗོད་ལས་འདས། །
མཐོང་ཐོས་དོན་ལྡན་ཟུང་འཇུག་འཁོར་ལོའི་མགོན། །སྤྲོས་ཀུན་ཉེར་ཞི་འོད་
གསལ་ལམ་བཟང་ནས། །མི་ཕམ་ཆོས་ཀྱི་མདུན་སར་བྱོན་པ་ཡི། །བཞེད་
དགོངས་འགྲུབ་པའི་ཐུགས་སྨོན་ཉམས་སུ་བསྟར། །དཀའ་པོད་དགོངས་དོན་
ལམ་གྱི་ལུས་གཅིག་ཏུ། །དྲིལ་བའི་ལེགས་པར་བཤད་པ་མུ་ཏིག་ཕྲེང༌། །བློ་གསལ་
ཁྲིམས་ལྡན་འདུས་པ་དེ་དང་དེར། །སྐྱེས་སུ་བསྟབས་པའི་གྲགས་པ་སྲིད་ན་སྙན། །
དོན་ཀུན་གྲུབ་བསྟན་ཕུལ་བྱུང་མདོ་སྔགས་ཀྱི། །བཤད་སྒྲུབ་རྒྱལ་མཚན་རབ་ཏུ་
བརྟན་པའི་གླིང་། །དེར་གནས་མཁས་མང་ཨུཏྤལ་དཀར་པོའི་ཚོགས། །ལེགས་
བཤད་ཟླ་བའི་ཟེར་གྱིས་ལན་མང་བསྐྱངས། །འཇམ་དབྱངས་རིང་ལུགས་ཐུབ་
བསྟན་རྒྱ་མཚོ་ཆེར། །སྨིན་པའི་ལེགས་བཤད་བཀྲ་ཤིས་དུང་དཀར་དབྱངས། །
སྒྲོག་མཛད་མཁས་རྒུའི་གཙུག་ནོར་ཆེན་པོ་དང་། །ལྷན་ཅིག་གདན་འཛོམ་ཆོས་
393



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀྱི་བགྲོ་བ་མཛད། །སྙིགས་མའི་བརླང་སྤྱོད་མཚོན་གྱིས་མི་ཕིག་པ། །རླབས་ཆེན་
སྙིང་རྗེའི་གོ་ཆ་ཆེར་བགོས་པས། །གཤིན་རྗེའི་འཐབ་ར་ལྟ་བུའི་ཡུལ་གྲོང་གི །
གཡུལ་འཁྲུགས་མཚོན་གྱི་བསྐལ་བ་ཞི་བར་མཛད། །ཀུན་ལ་གཅེས་པ་སྲོག་ལས་
ཡོད་མིན་ཡང་། །ཞེ་སྡང་དབང་དུ་གྱུར་ལ་ཅི་བྱར་ཡོད། །ཐབས་མཁས་འཕྲུལ་
གྱིས་འགྲོ་ལ་མི་འཇིགས་པའི། །བདེ་སྐྱིད་དཔལ་འབྱོར་བསྐྲུན་ལ་སུ་མི་དད། །ཆུ་
བྲག་འཐབ་པ་ཡ་ངའི་གནས་ཆེན་དུ། །བཅོམ་ལྡན་དཔའ་བོའི་དབང་ཕྱུག་ཧེ་རུ་
ཀའི། །རྟེན་དང་བརྟེན་པ་གང་དང་གཉིས་མེད་ཀྱང་། །གཉིས་སུ་སྣང་བའི་
འཕྲུལ་འདི་མཚར་བའི་གནས། །རྩ་བཤད་སྦྱར་བའི་རྒྱུད་དོན་རིམ་གཉིས་ཀྱི། །
མན་ངག་མངར་བའི་རོ་ལྡན་སྦྲང་རྩིའི་ཆང་། །རྟག་ཏུ་རོལ་བའི་ངོ་མཚར་དགའ་
སྟོན་ལ། །ཌཱ་ཀིའི་ཚོགས་ཀྱང་སྲེད་ནས་ཁྱོད་དྲུང་བསྙེགས། །ཞེས་རིགས་དང་
དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་པ་རྒྱ་
མཚོ་དཔལ་བཟང་པོའི་རྣམ་པར་ཐར་པ་ངོ་མཚར་རྩིབས་སྟོང་བཀྲ་བའི་གསེར་་་་
ཀྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་དུས་འཁོར་གྲྭ་ཚང་རིགས་་་་་
ལྡན་ཆོས་འཁོར་གླིང་ཕྱག་འདེབས་མཛད་དེ་དཔལ་དང་པོའི་སངས་རྒྱས་དུས་ཀྱི་
འཁོར་ལོའི་བཤད་སྒྲུབ་ཀྱི་བསྟན་པ་སྤེལ་བ་གཙོ་བོར་བརྗོད་པ་སོགས་ངོ་མཚར་་་
བའི་རྩིབས་རྣམས་མཛེས་པར་བྱེད་པའི་མུ་ཁྱུད་དེ་བདུན་པའོ། །
༨. མདོ་སྨད་ལྷོ་རྒྱུད་ཀྱི་ཡུལ་གྲུ་མང་པོ་དང་
དགོན་སྒྲུབ་སྡེ་དུ་མར་ཞབས་ཀྱིས་བཅགས་ཏེ་
བསྟན་འགྲོའི་དོན་རླབས་ཆེན་མཛད་པ།
རྒྱལ་ཀུན་ཐུགས་རྗེའི་སྤྲིན་བཅུད་འདུས་པ་གསང་གསུམ་ཏ་མ་ལ་ཡི་ཀློང་། །
394



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀུན་གཟིགས་ཡེ་ཤེས་གློག་འོད་དང་འགྲོགས་ལེགས་གསུང་གཡུ་འབྲུག་ག་་་་་་་
རྒྱངས་ཀྱིས། །འགྱུར་མེད་དད་གསུམ་གར་གྱིས་རྩེན་པ་སྐལ་བཟང་གཙུག་ཕུད་
ཅན་དག་ལ། །རྣམ་གྲོལ་མངལ་གྱི་འབྲས་བུ་སྦྱིན་མཛད་ཨུརྱ་ཏཱ་རེའི་ཤིས་པས་
སྐྱོངས། །གང་གི་གསང་གསུམ་རབ་མཆོག་ལྷུན་པོའི་ངོས། །བསྔགས་ཚིག་གོམ་
པའི་འདེགས་འཇོག་རེ་རེས་ཀྱང་། །ཟུང་འཇུག་རྣམ་པར་རྒྱལ་བའི་ཕོ་བྲང་ཆེར། །
ཉེ་སྙམ་ཡིད་ཆེས་དད་པས་ཚུལ་འདིར་གཞོལ། །པགས་པའི་ཉན་གོང་དུ་
བཞུགས་ཞག་སྐབས་བདེ་མཆོག་གི་ཆོ་ག་གསུངས། ཞལ་ནས་བདེ་མཆོག་ཅིག་
འདོན་འདོད་བྱུང་བ་འདི་བདེ་མཆོག་གི་གནས་ཡིན་ཟེར་བའི་སྟབས་ཀྱིས་ཡིན་་་་་
འདྲ་གསུངས། པགས་པའི་སྡེ་བ་སྨད་མ་རྣམས་དང་། འབྲུ་ཙི། བོ་ཤོད་དགོན།
སྒང་ཚ་སོགས་བརྒྱུད། ཚིབས་བསུ་སེར་སྦྲེངས་དང་བཅས་ལྷ་སོ་དགོན་དུ་བྱོན།
སྒང་གྲོང་སྤྱི་ལ་གདུགས་དཀར་གྱི་དབང་དང་། རིམ་གྲོར་འཇིགས་བྱེད་ཀྱི་རྒྱུས་
པའི་སྦྱིན་སྲེག མགོན་པོའི་ཞི་བའི་སྦྱིན་སྲེག་སོགས་གནང་། ཐུགས་བག་ཕེབས་
པར་བཞུགས་ཏེ། བཀའ་ལས། དགོན་འདིར་སྔོན་ཨ་ལགས་སྨོན་ལམ་རྡོ་རྗེ་
འཆང་སོགས་སྐྱེས་བུ་དམ་པ་དུ་མ་ཡུན་རིང་བཞུགས་པའི་བྱིན་རླབས་ཀྱི་དབང་་་
གིས་ཡིན་ནམ། སྡོད་ཉམས་ཤིན་ཏུ་སྤྲོ་བ་ཞིག་རེད་གསུངས། སྒར་བཏེགས་ཏེ་
དབྱིས་སྟོད་དུ་ཕེབས། སེར་མང་གིས་ཞུས་ངོར་ཐུགས་རྗེ་ཆེན་པོའི་རྗེས་གནང་
སྩལ། འབྲིང་ཁོག་ཏུ་བྱོན། སྔར་ཀིརྟི་དང་འབྲིང་བ་གཉིས་ལ་ནང་མ་འཆམ་པ་
ཅུང་ཟད་ཡོད་ཀྱང་རྗེ་ཉིད་ཕེབས་འཕྲལ་ཐམས་ཅད་ཀྱིས་སྡང་སེམས་རང་ཞིར་་་
སོང་སྟེ། ཕུག་ཟླུམ་འགོ་བ་སོགས་དཔོན་འབངས་ཐམས་ཅད་ནས་དེང་ཕྱིན་ཆད་
འདི་ཕྱིའི་རེ་ས་ཁོང་གཅིག་པུ་ལས་མེད་པས་ངེད་ཚོ་ཐམས་ཅད་ཀྱིས་མགོ་་་་་་་
བཏགས་ལུས་འབུལ་བྱས་ཏེ་རྗེ་ཉིད་ཀྱི་ལྷ་འབངས་བྱེད་ངེས་ཡིན་པས་འདི་ཕྱི་་་་་
ཀུན་ཏུ་ཐུགས་ལ་འདོགས་དགོས་ཚུལ་ཞུས་པར་རྗེས་འཛིན་གྱི་བཀའ་ལན་དང་།
395



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལུང་བཟང་རི་ཁྲོད་དུ་ཞག་གཉིས་བཞུགས་ཏེ་འདོད་ཆོས་སྩལ། སུམ་མདོའི་
དགོན་པར་ཕེབས། བདེ་མཆོག་བདག་མདུན་དབང་ཆོག་བཅས་ཀྱི་རྒྱུགས་
བཞེས། གདན་ས་ནས་དབྱངས་དཔོན་ཞིག་མྱུར་བར་མངགས་རྩིས་ཡིན་པས་དེ་
ལས་དབྱངས་རྟ་སོགས་ཞིབ་པར་བསླབ་སྟེ་བདེ་མཆོག་གི་སྒྲུབ་མཆོད་ཚུགས་་་་་་་
དགོས་ཀྱི་བཀོད་ཁྱབ་གནང་། རྒུམ་པའི་དགོན་གསར་ནས་དུས་འཁོར་གྱི་གར་
འཆམ་སློབ་མི་ཞིག་མངགས་དགོས་ཚུལ་གྱི་བཀའ་གནང་བཞིན་དབྱངས་དཔོན་་་་
གཅིག་དང་། གར་དཔོན་བཅས་འབྱོར་བ་དང་ལྷན་དུ་བཞི་བའི་བཅོ་ལྔའི་ཉིན་
དུས་འཁོར་བདག་མདུན་གྱི་ཆོ་ག་གསུངས། བདག་འཇུག་མ་ཚུགས་གོང་དུ་
དབྱངས་ཆགས་ཞིབ་མོ་ཞིག་དང་། བདག་འཇུག་གྲོལ་རྗེས་ས་གར་དང་། མཆོད་
གར་སོགས་སློབ་དགོས་ཚུལ་གྱི་བཀོད་ཁྱབ་སྩལ་ཏེ་དབྱངས་དཔོན་སོགས་གདན་་
སར་མངགས། སྒོས་ལྷ་སྡེར་ཕེབས་ཏེ་འགའ་ཞིག་ལ་ནཱ་ག་རཀྵའི་རྗེས་གནང་
སྩལ་ཅིང་ལ་བཙས་གསར་བསྟོད་གནང༌། ལྔ་བའི་ཚེས་གཅིག་ལ་གྲྭ་མང་གིས་
སེར་སྦྲེངས་དང་བཅས་གདན་སར་ཕེབས་ཏེ་འདུ་ཁང་དུ་ཇ་ཐབ་སྟེང་གྲྭ་ཚང་་་་་་
དམངས་ལ་ཕྱག་དབང་སྩལ། གཟའ་རུའི་དད་ལྡན་འགའ་ཞིག་གིས་ནན་ཞུས་
ལྟར་ཚེས་བཞིའི་ཉིན་དེར་ཕེབས། ཆིང་ལཱང་གི་སྡེ་ཐོག་ནས་ལཱ་ཁ་སྤྲུལ་བའི་སྐུ་
དང༌། སུ་རུག་ཆིན་གྱི་མི་དྲག་ཁ་ཤས། སེར་མང་གི་ཚོགས་འདུ་བཅས་འཚམས་
ཞུ་འབུལ་བ་དང་། དུས་འཁོར་དབང་གི་ཕྱིར་གདན་འདྲེན་དུ་འབྱོར། ཚེས་
བདུན་ལ་ཕྱིར་གདན་སར་ཕེབས། དུས་འཁོར་བདག་འཇུག་གི་ཚོགས་དབུར་
ཕེབས་སྐབས་བླ་མའི་ཕུང་ཁམས་སྐྱེ་མཆེད། ཐ་ན་བ་སྤུའི་བུ་ག་ཚུན་ཆད་རྒྱུད་སྡེ་
རང་རང་གི་ལྷའི་རྣམ་པར་ཤར་ཚུལ་དང་། ཡེ་ཤེས་པ་སྤྱན་འདྲེན་སྐབས་སུའང་
འདི་འདྲའི་དམིགས་པ་ཙམ་བྱེད་པ་ལས་དངོས་སུ་མཇལ་བའི་སྐལ་བ་མེད་ཚུལ་་་
སོགས་རྣམ་རྟོག་གི་རི་མོ་སྣ་ཚོགས་ཤར་ནས་མཆི་མ་ཡང་ཡང་འདོན་དགོས་བྱུང་་
396



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསུངས་པ་ནི། རྨོག་ཅོག་པའི་ཞལ་ནས། ཐུགས་རྗེ་ཆེན་པོ་རང་དཀར་ནའང་
དཀར། རྗེ་བཙུན་མ་རང་དམར་ནའང་དམར། ཀྱི་རྡོ་རྗེ་རང་སྔོ་ནའང་སྔོ། ང་ནི་
གང་དུ་འདུག་ཀྱང་བླ་མའི་སྣང་བ་དང་འབྲལ་མ་མྱོང་། ཚེ་གཅིག་གི་སངས་རྒྱས་
སམ་དེ་ད་ཡོང་ཡོད་འདྲ་ཞེས་གསུངས་པ་ལྟར་དཔལ་དུས་ཀྱི་འཁོར་ལོའི་བསྐྱེད་་་
རིམ་ལ་ཐུགས་ཅི་ཙམ་གཏད་པ་བཞིན་ཁྱབ་བདག་དྲིན་ཅན་བླ་མའི་གསང་་་་་་
གསུམ་གྱི་ཡོན་ཏན་ལྷག་པར་རྗེས་སུ་དྲན་པ་གསང་སྔགས་མྱུར་ལམ་གྱི་ཁྱད་ཆོས་་
མངོན་དུ་གྱུར་པའི་རྣམ་པར་ཐར་བ་ཕུལ་དུ་ཕྱིན་པའོ། །འདི་དུས་ཤིང་བཟའ་
རིན་པོ་ཆེའི་ཡང་སྤྲུལ་གྱི་དོན་ལ་རྟགས་མཚན་རེ་ཨེ་ཡོད་སྙམ་རུང་གསལ་ཁ་མ་་་་
བྱུང་ཞེས་གསུངས། དུས་འཁོར་བ་རྣམས་ལ་རྡུལ་ཚོན་དང་དབྱངས་རྟ་སོགས་
གང་ཅིར་བྱང་ཆ་ཐོན་པས་ཤིན་ཏུ་ལེགས་ཞེས་སྤྲོ་བ་བསྐྱེད་པའི་བཀའ་གནང་།
ཆིང་ཝང་གི་སྡེ་ཐོག་ཏུ་བསྐྱོད་འདུན་མ་ལྷོད་པར་ཡོད་ཚུལ་གྱི་བཀའ་ལན་དང་་་་
གནང་སྐྱེས་བཅས་སྩལ་ཏེ་འཚམས་ཞུ་པ་རྣམས་རང་ཡུལ་དུ་ལོག གློ་བུར་དུ་
དྲག་པོ་ཆེ་ཆུང་། གཉན་ཆེན་ལ་བཙས་སོགས་ལ་བུམ་གཏེར་སྦ་བ་དང་བསངས་
བསྔོ་བ་སོགས་དགོས་ཆེད་ཅན་དུ་སྣང་། དུས་འཁོར་གྱི་དཀྱིལ་ཐང་གསར་
བཞེངས་བྱས་པ་བཅོ་ལྔའི་ཟླ་འཛིན་ཉིན་གྲུབ་པ་དགྱེས་ཚོར་ཚད་མེད་མཛད།
བཀའ་ལས། དུས་འཁོར་འདི་ལ་ནམ་ཡིན་ཡང་རྟེན་འབྲེལ་རེ་འགྲིགས་རྒྱུ་ཡོད། །
སྔར་བྱུང་བ་འཇམ་དཔལ་གྱིས་དུས་འཁོར་གྱི་འདྲ་སྐུ་ཁྱེར་ཡོང་བ་ཉི་འཛིན་ཞིག་་
དང་འགྲིགས་པ་དང༌། ད་ལམ་དཀྱིལ་འཁོར་གྲུབ་པ་ཟླ་འཛིན་ཞིག་དང་འཛོམ་
པ་ངེས་པར་ཡ་མཚན་པོ་ཞིག་རེད་གསུངས། ཟླ་འཛིན་སྐབས་རྗེ་ཉིད་ནས་
འཇམ་དཔལ་དགོངས་རྒྱན་གསུངས་ཏེ་དཀྱིལ་འཁོར་ལ་རབ་གནས་མཛད།
སྐྱང་ཚའི་ཨ་སེར་གཅོད་པ་སོགས་ལ་ནཱ་ག་ར་ཀླུའི་རྗེས་གནང་སྩལ། ཡོངས་ཀྱི་
དགེ་བའི་བཤེས་གཉེན་ཆེན་པོ་དམ་ཆོས་ཚང་ཚོགས་ཆེན་ཁྲིར་བསྐོས། ཁྱོ་ཁོ་
397



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཕྱོགས་ནས་གདན་འདྲེན་ནན་ཆེ་བ་བཞིན་ཉི་ཤུ་སྐོར་ལ་དེ་ཕྱོགས་སུ་བཏེགས།
རྐ་ཆུ་ཁ་བའི་སྡེ་མང་དུ་ཕེབས་ཚེ་འགའ་ཞིག་གིས་ཁྱོ་ཁོ་ཕྱོགས་སུ་གདུག་འདྲེའི་་་་
གནོད་པ་ཆེ་ཚུལ་དང་། བླ་མ་འགའི་གནས་ཚུལ་བཅས་ཞུས་པར་མཉམ་མ་
བཞག་ཚེ་རང་ཡུལ་ཡིན་ཡང་བར་ཆད་འཇུག་སྲིད། མཉམ་བཞག་བྱས་ན་གང་
ན་ཡིན་ཡང་སྐྱོན་ཡོད་དོགས་མེད་གསུངས་པ་གྲུབ་པའི་གདེངས་ཚད་དང་ལྡན་་་་
པའི་གཏན་ཚིགས་སུ་འཁུམས། གཙོས་ཁྲི་ཆེན་མཆོག་སྤྲུལ་རིན་པོ་ཆེ་སོག་ཚང་
དགོན་དུ་བཞུགས་ཡོད་པས་རྗེ་ཉིད་ཁྱོ་ཁོར་ཕེབས་སྐབས་མཇལ་འཕྲད་མཛད་་་་
དགོས་ཀྱི་སྙན་བསྐུལ་ཞུས་པ་ལྟར་ཕྱག་མཛོད་ཆུང་བ་ཚང་ཁྲི་སྤྲུལ་རིན་པོ་ཆེའི་་་་
མདུན་དུ་མངགས་ཏེ་རྨ་ཆུ་ཁར་མཇལ་རྒྱུའི་དུས་བཏབ་པ་བཞིན་དྲུག་པའི་ཚེས་་་
བཞིའི་ཉིན་རྨ་ཆུ་ཁར་ཡབ་སྲས་ཞལ་འཛོམ་སྟེ་ཉིན་གསུམ་གྱི་རིང་གསུང་གླེང་་་་
ཞིབ་རྒྱས་མཛད། ཁྱོ་ཁོའི་མི་ཁྱིམ་དུ་མར་འདོད་ཆོས་སྩལ། བླ་བྲང་བཀྲ་ཤིས་
འཁྱིལ་གྱི་མཁས་རྒུའི་གཙུག་རྒྱན་ཆེན་པོ་སྒོ་མང་མཁན་པོ་ཆོས་དར་བའི་སྤྲུལ་སྐུ་་
རིན་པོ་ཆེས་མཚན་སྒྲོགས་དགོན་པར་རྡོ་རྗེ་ཕྲེང་བའི་དབང་གནང་བཞིན་པ་ལ་་་
འཚམས་ཞུ་འབུལ་བའི་མི་སྣ་མངགས། ཚུར་ཡང་འཚམས་ཞུ་དང་སྐྱབས་འཇུག་
ཞུ་མི་མངགས་པར་དགྱེས་པའི་བཀའ་ལན་དང༌། མཐའ་འཁོབ་ཀྱི་ཡུལ་གྲུ་དུ་
མར་ཟབ་གསང་ཆོས་ཀྱི་གྲུ་ཆར་ཕབ་སྟེ་ཡབ་རྗེའི་བསྟན་པ་བདག་གིར་བཞེས་པ་
བཀའ་དྲིན་ཆེ་ཚུལ་སོགས་གཟེངས་བསྟོད་ཀྱི་བཀའ་གནང་། ཆག་ཝ་མ་ནས་
དབལ་ཤུལ་དཀོན་གྲགས་ཟེར་བ་ཤི་བའི་སར་གདན་འདྲེན་པ་སླེབས་ཏེ་ཨུ་་་་་་་
ཚུགས་མཐར་སྐྱེལ་བྱས་པ་བཞིན་ཆིབས་བསྐྱོད་དེ། སྦྱངས་ཆོག་དང༌། འཕོ་བ།
རིམ་གྲོ་བཅས་གསུངས། གཞན་མི་ཁྱིམ་འགར་ཡང་འདོད་ཆོས་སྩལ་ཏེ་སྒར་
བཏེགས། རྔ་བའི་དགོན་གསར་གྱི་འཚམས་ཞུ་བ་འབྱོར་བར་དགྱེས་པའི་
གསུངས་དང་གནང་སྐྱེས་སོགས་སྩལ། ཆར་ཞོད་དྲག་པས་རྐ་ཆུ་ཤིན་ཏུ་རྒྱས་
398



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
སྟབས་ཞབས་ཕྱི་འགའ་ཞིག་རབ་འཚོལ་དུ་སླེབས་ནས་རབ་མ་རྙེད་པར་ཡར་་་་་་་
འགྲོ་མར་འགྲོ་བྱེད་པའི་སྐབས་ཆུ་འགྲམ་དུ་མིའི་རྐང་རྗེས་ཤིན་ཏུ་ཆེ་བ་སེན་མོ་་་་
རིང་བོ་ཅན་ཞིག་གི་རྗེས་ཆུ་ནང་དུ་ཟུག་པའི་ཕྱི་བཞིན་བརྒལ་བས་ཐམས་ཅད་་་་་
བདེ་བར་བགྲོད་པ་ལ། ཆུ་བྲུབ་པས་རབ་མེད་པའི་སྐབས་ཡིན་སྟབས་ཡུལ་མི་
ཐམས་ཅད་ཧ་ལས་པ་ལྟ་བུར་གྱུར། ཚུལ་འདི་ཉིད་གྲོང་མིའི་ཁ་སྐད་ལ་ཐེ་བོ་
རྐང་ཐོས་ལམ་བསྟན་པ་ཡིན་ནམ་ཟེར་ཡང་གནས་ཚོད་ནི་བགྲང་ཡས་བསྐལ་་་་་་
པར་གོམས་པའི་བསོད་ནམས་བསམ་གྱིས་མི་ཁྱབ་པའི་ནུས་པ་ཡོངས་སུ་བརྟས་་་
པའི་དབང་གིས། སྐུ་དོན་གང་ཡིན་ཡང་རྩོལ་བ་མེད་པར་ལྷུན་གྱིས་འགྲུབ་ཡོང་
བ་ཞིག་ཡིན་གཤིས་འདི་ཡང་དཀར་ཕྱོགས་སྐྱོང་བའི་མཐུ་བོ་ཆེ་ཞིག་གིས་རབ་་་་་
མཚོན་བྱེད་ཀྱི་བརྡ་བསྟན་པའོ། །ཐང་སྐོར་དགོན་དུ་གཙོས་ཁྲི་སྤྲུལ་རིན་པོ་ཆེས་
གདན་དྲངས་པ་བཞིན་ཕེབས་ཏེ་གསུང་གླེང་རྒྱུན་རིང་དང་། ཁྲི་ཆེན་མཆོག་
ནས་དངུལ་རྡོ་ཚད་སོགས་ཀྱིས་དངོས་འབུལ་བཏེགས། བྱམས་མེའི་སྡེ་ནང་དུ་
ཕེབས་བཞུད་འགའ་དང༌། ནང་བ་སྒར་གསར་དུ་བཞུགས་ཞག་མཛད་དེ་རྣམ་
སྲས་གཡང་སྒྲུབ་གསུངས། གཟའ་རུའི་འབྲོག་ཏུ་ཕེབས་ཏེ་དྲུག་པའི་བཅོ་ལྔའི་
ཉིན་རོང་འབྲོག་ཐུན་མོང་གི་ལ་བཙས་གསར་བསྟོད་མཛད། མི་ཁྱིམ་འགར་
འདོད་ཆོས་སྩལ་ཞིང༌། བླ་རི་མགུལ་གྱི་སྒར་རྙིང་དུ་ཅ་རི་བློ་བཟང་ཟེར་བ་འཆི་
ནད་ཀྱིས་ཐེབས་པའི་སར་གདན་དྲངས་པ་བཞིན་ཕེབས་ཏེ་ནད་པའི་དོན་དུ་་་་་
ཀུན་རིག་དབང་ཆེན་གསུངས། འདུ་ཁང་དུ་གྲྭ་ཚང་ལ་ཕྱག་དབང་སྩལ་ཅིང་
ཐུགས་བརྟག་དང་སྐྱབས་འཇུག་གི་ལན་གནང་། ཐང་ལུང་གཅོད་པའི་ལྷ་ཁང་
ཞིག་གསོའི་ཆེད་དུ་ཆོས་སྐྱོང་གི་བྲིས་ཐང་སོགས་གནས་སྤོས་ཤིང་ལྗགས་བཀོད་་་་
གང་དགོས་སྩལ་ཏེ་སྒར་བཏེགས། ཚ་ཁོག་ཏུ་དུས་འཁོར་འདུ་ཁང་གི་རྩིག་རྡོ་
བླངས་སའི་ཉེ་འཁོར་དུ་ཕྱག་ནས་འཐོར་ཞིང་འདི་དག་རང་གཞན་ལ་མི་གནོད་་་
399



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ཞིག་གལ་ཆེ་གསུངས་ནས་ཐོན་ཆེན་ལ་བཙས་ལ་གཏེར་དང་བསངས་སོགས་་་
མཛད། ཉེར་ལྔའི་ཉིན་གདན་སར་འབྱོར། འདི་སྐབས་མཚན་རྨིས་སུ་རྭ་རྒྱའི་
གདན་སར་བཞུགས་ཡོད་པ་ལྟ་བུ་ལ་དགེ་བསྐོས་ཀྱིས་གཎྜི་བརྡུང་རན་ཞེས་འདུ་་་
ཁང་སྟེང་དུ་འགྲོ་བ་དང༌། ཡང་མི་གཅིག་གིས་སྐྱབས་མགོན་ཤིང་བཟའ་རྡོ་རྗེ་
འཆང་གི་ཕྱག་ཏུ་ཕེབས་བྱམས་གསར་བ་ཞིག་འབྱོར་ཡོད་ཟེར་བ་ཡང་སྤྲུལ་་་་་་་
འཁྲུངས་ཡོད་པའི་ལྟས་ཡིན་འདྲ་གསུངས། ཟམ་ཚ་ཕྱོགས་ནས་གདན་འདྲེན་
ནན་ཆེ་བ་བཞིན་བདུན་པའི་ཚེས་བཞིའི་ཉིན་དེར་བྱོན་ནས་མི་ཁྱིམ་དུ་མར་ཆོས་་
སྦྱིན་སྩལ་ཏེ་ཚེས་དྲུག་ལ་གདན་སར་ཕེབས། འདུ་ཁང་སྟེང་གི་གཟིམས་ཆུང་དུ་
རྒྱུན་པར་བཞུགས་ཏེ་རིགས་གྲྭའི་མགོ་མཇུག་ཀུན་ཏུ་ཚོགས་གླེང་དང་ཆོས་གྲྭའི་་་
དམ་བཅའ་ལ་གཟིགས་རྟོག་མཛད། བཅོ་ལྔའི་ཉིན་རྐ་ཆུ་ཁ་བའི་སྡེ་གཞུང་ནས་
ཚོགས་དབུར་གདན་དྲངས་ཏེ་མར་རྒྱ་མ་སྟོང་ཕྲག་གསུམ་སོགས་ཀྱི་དངོས་འབུལ་
བསྟར་བར་ལྗགས་བསྔོ་མཛད། བཅུ་བདུན་ནས་འདུ་ཁང་ཆེན་མོར་གྲྭ་ཚང་
གསུམ་གྱི་ཚོགས་ཡོངས་དང་། ཕྱོགས་ཡས་མས་ནས་ཕེབས་པའི་བླ་སྤྲུལ་གྲྭ་
རིགས་དུ་མ་བཅས་ལ་བླ་མ་མཆོད་པའི་ཁྲིད་ཉིན་གསུམ་དང་། བླ་མ་ལྔ་བཅུ་
བའི་བཤད་པ་ཉིན་གཅིག འཇིགས་བྱེད་བཅུ་གསུམ་མའི་བསྐྱེད་རྫོགས་ཀྱི་ཁྲིད་
ཉིན་བཞི། དཔའ་བོ་གཅིག་པའི་བསྐྱེད་རྫོགས་ཀྱི་ཁྲིད་ཉིན་གཅིག སྤྱོད་འཇུག་
ཆེན་མོ་སོགས་ཉེར་མཁོའི་ལུང་ཁ་ཤས་བཅས་སྩལ། ཁྲིད་རྣམས་ཀྱི་སྐབས་བཀའ་
དང་དགོངས་འགྲེལ་ཚད་མ་དཔང་དུ་བཞུགས་པའི་སྔོན་མེད་ལེགས་པར་བཤད་
པའི་སྐྱེས་ཀྱིས་གཟུར་གནས་མཁས་པའི་ཡིད་མཚོར་སྔ་ན་མེད་པའི་ཀུན་དགའི་་་
རླབས་ཕྲེང་གཡོ་བར་མཛད། གྲུབ་ཉིན་ངེད་ཀྱིས་ད་བར་དུ་འཆད་ཉན་རྒྱ་ཆེན་
པོ་ཞིག་བྱེད་རྒྱུའི་ཐོག་ཏུ་མ་སོང་། ད་ལམ་དབུ་ཚུགས་པ་འདི་ནས་བཟུང་ཕྱིན་
ཆད་རྗེ་ཡབ་སྲས་ཀྱི་ལེགས་བཤད་སོགས་ལ་འཆད་ཉན་རང་གི་བློ་ནུས་དང་་་་
400



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྟན་པའི་དགའ་མོ་རེ་བྱེད་ཨེ་ཐུབ་ལྟ་རྒྱུ་ཡིན་ཞེས་དགྱེས་པའི་བཀའ་དང་།
འདིར་བཞུགས་པ་རྣམས་ནས་ཁས་བླངས་པའི་དམ་སྡོམ་ཚུལ་བཞིན་དུ་སྲུང་བའི་
སྟེང་ཐོས་བསམ་དང་ཉམས་བཞེས་སོགས་ཆོས་སྤྱོད་རྣམ་བཅུའི་བྱ་བ་རང་རང་་་་
ལ་གང་བབས་པ་དེ་ལ་བརྩོན་པ་ལྷུར་ལེན་དགོས་ཚུལ་གྱི་ཞལ་གདམས་བཅས་་་་་
སྩལ་ཅིང་། མཇུག་ཏུ་རྟ་མགྲིན་གྱི་རྗེས་གནང་ཞིག་བཀའ་དྲིན་བསྐྱངས། ཉེར་ལྔ་
ལ་གཞུང་ནས་བཀའ་ཆོས་ཀྱི་གཏང་རག་ཏུ་དངོས་འབུལ་བཏེགས་པ་ཕྱིར་སློག་་་
ནས་བླ་བྲང་ཆེན་མོར་ཕེབས། ནང་ཆེན་ནས་གཟིམས་གུར་སྤུས་ལེགས་རིན་ཐང་
ཅན་ཞིག་བསྒྲུབས་པ་གྲུབ་སྟོན་གནང་སྐབས་སྐྱབས་མགོན་ཤིང་བཟའ་རྡོ་རྗེ་་་་་་
འཆང་གི་སྐུ་བརྙན་གྱིས་གཙོས་སྐུ་གསུང་ཐུགས་རྟེན་བཀྲམ་པར། ནང་དུ་ཕེབས་
མ་ཐག་བླ་མའི་སྐུ་བརྙན་ལ་ཕྱག་འབུལ་བ་སོགས་མཛད། རྗེས་སོར་བཀའ་ལས།
གུར་ཤིན་ཏུ་ལེགས། དབོན་པོ་རྣམས་ཀྱིས་བླ་མའི་ཞབས་འདེགས་སུ་དམིགས་ཏེ་
འདི་འདྲ་བཟོས་པ་ཁོ་རང་ཚོའི་ངོས་ནས་ཚོགས་བསག་ཏུ་འགྲོ་ལས་ཚེ། བདག་
ལ་འདི་ལྟ་བུའི་དགོས་པ་གཏན་མེད། ནང་དུ་སླེབས་མ་ཐག་བླ་མའི་སྐུ་ལ་ཕྱག་
འཚལ་ཏེ་གུར་སོགས་ཕྱི་ནང་གི་ཡོ་བྱད་ཐམས་ཅད་བླ་མ་ལ་ཕུལ་བའི་དམིགས་པ་
བྱེད་ཁུལ་བགྱིས་པ་ཡིན། འདི་ལྟར་བྱས་ན་རང་གི་ཚོགས་བསག་ཏུའང་འགྲོ། ཡོ་
བྱད་བཟང་པོ་གང་ལའང་ལོངས་སྤྱོད་པའི་ཚེ་འདི་འདྲའི་ཉམས་ལེན་མེད་ན་་་་་་་
བསོད་ནམས་ཉམས་པའི་རྐྱེན་དུ་འགྲོ་བ་ཡིན་གསུངས། རྡོ་རྗེ་གདན་བཞི་ལས།
གང་ཞིག་ཅུང་ཟད་བཟའ་བཏུང་རྣམས། །བསྔོ་བ་བྱས་ནས་བཟའ་བར་བྱ། །
འདི་ལྟར་སྤྱོད་པའི་རྣལ་འབྱོར་ལ། །བུ་ལོན་དུ་ཡང་མི་འགྱུར་རོ། །ཞེས་དང་། །
གུང་ཐང་འཇམ་པའི་དབྱངས་བསྟན་པའི་སྒྲོན་མེས། གོས་ནི་བཟང་ངན་མཐའ་
རུ་མ་ལྷུང་ཞིང་། །རྒྱུ་སོགས་རུང་བ་བགོ་ལུགས་ཚུལ་དང་མཐུན། །ནང་གི་བླ་མ་
ལྷ་ལ་མཆོད་རྫས་སུ། །བསྔོས་ན་རང་གཞན་ཚོགས་རྫོགས་སྒྲིབ་པ་བྱང་། །འདི་ནི་
ཟླ
，
•
。
。
401



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གོས་དང་གནས་སོགས་སྤྱོད་ཚུལ་ཡིན། །དེ་ཡང་བརྗེད་མེད་སྙིང་ལ་བཅིང་བར་
འོས། །ཞེས་ཟས་གོས་གནས་མལ་གྱ་ནོམ་པ་ལ་ལོངས་སྤྱོད་པ་དང་། མང་བས་
ཕྱག་དང་། མངོན་དུ་ལྡང་བ་སོགས་བསྙེན་བཀུར་བྱེད་པའི་ཚེ་སྙིང་གའི་བླ་མ་ལ་
ཕུལ་བའི་དམིགས་པ་བསྐྱངས་ན་ཚོགས་རླབས་ཆེན་འདུམ་པའི་རྒྱུར་བཤད་པ་་་་
བཞིན་ཐུགས་ཉམས་སུ་བསྟར་བའི་རྣམ་པར་ཐར་བ་མཁས་པས་བསྔགས་པར་་་་་
འོས་པ་ཞིག་གོ །ཡི་དམ་ལྷ་ལས་ཀྱང་བླ་མ་ལྷག་པའི་ཚུལ། གསང་འདུས་རྩ་རྒྱུད་
ལས། དུས་གསུམ་སངས་རྒྱས་ཀུན་མཆོད་པས། །བླ་མའི་བ་སྤུ་གཅིག་མཆོད་པ། །
དེ་ཡི་བསོད་ནམས་ཁྱད་པར་འཕགས། །ཞེས་དང༌། ལྟོས་ས་ལྟོས་འཇོག་གི་སྒོ་
ནས་བསོད་ནམས་ཀྱི་འགྱུར་ཁྱད་ཆེ་བའི་ཚུལ། སྙིང་པོ་མདོར་བསགས་ལས།
སངས་རྒྱས་ཞིང་སོགས་ཞིང་རྣམས་ལ། །ཁྱད་པར་དུ་ནི་སྦྱིན་པ་སྤྱད། །དམངས་
རིགས་སྟོང་ཕྲག་གཉིས་དག་ཀྱང་། །བྲམ་ཟེ་གཙང་མ་གཅིག་དང་འདྲ། །བྲམ་ཟེ་
སྟོང་ཕྲག་གཉིས་དག་ནི། །དགེ་སློང་གཅིག་ལ་རབ་ཏུ་སྦྱར། །དགེ་སློང་སྟོང་ཕྲག་
གཉིས་དག་ནི། །རྡུལ་མེད་པ་ནི་གཅིག་དང་མཉམ། །རྡུལ་མེད་སྟོང་ཕྲག་གཉིས་
དག་ནི། །ཡེ་ཤེས་ལྡན་པ་གཅིག་ལ་སྦྱར། །ཡེ་ཤེས་ལྡན་པ་སྟོང་ཕྲག་གཉིས། །
སློབ་དཔོན་གཅིག་དང་མཉམ་པར་བརྟག །དེ་ལྟར་སྦྱིན་པའི་ཞིང་བྱས་ནས། །བློ་
དང་ལྡན་པས་རྟག་ཏུ་སྦྱིན། །རྣལ་འབྱོར་རྩ་བའི་ཆོས་ལས་ནི། །ཞིང་བཟང་པོ་ལ་
ས་བོན་བཏབ། །ཅེས་པའི་རྡུལ་མེད་པ་དང་། ཡེ་ཤེས་ལྡན་པ་གཉིས་རིམ་བཞིན་
མཐོང་ལམ་པ་དང་། །དགྲ་བཅོམ་ལ་སྦྱོར་བར་རྒྱལ་དབང་བདུན་པས་གསུངས་
པ་དང༌། གུང་ཐང་རིན་པོ་ཆེས་མདོར་བསྟན་དུ་སངས་རྒྱས་འབྱུང་བ་ལ་དཔག་
ན་ཉོན་མོངས་པའི་རྡུལ་མེད་པ་དང་། ཐམས་ཅད་མཁྱེན་པའི་ཡེ་ཤེས་དང་ལྡན་
པ་སྟེ་ཐེག་པ་ཆེ་ཆུང་གི་དགྲ་བཅོམ་ལ་སྦྱར་ཀྱང་རུང་བར་བཞེད། རྗེ་བླ་མ་འདི་
ཉིད་ནས་གུར་སོགས་ཕྱི་ནང་གི་ཡོ་བྱད་ཐམས་ཅད་བླ་མ་ལ་ཕུལ་བའི་དམིགས་པ་
402



སར
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཛད་པར་གསུངས་པ་དང༌། གོང་དུ་དུས་ཀྱི་འཁོར་ལོའི་ཆོ་གའི་སྐབས་བླ་མའི་
ཡོན་ཏན་དྲན་པས་སྤྱན་ཆབ་ཡང་ཡང་ཤོར་བར་གསུངས་པ་ཡང་རྒྱུ་མཚན་འདི་་་
ལྟ་བུའི་དབང་གིས་ཡིན་ནོ། །བདག་ལ་འདི་ལྟ་བུས་དགོས་པ་གཏན་མེད་ཅེས་
པའང་སྲིད་པའི་ཕུན་ཚོགས་ལ་ཐུགས་གཏིང་ནས་འབྱུང་བའི་གསུང་ཟུར་ཞིག་་་་
གམ་སྙམ། དུས་འཁོར་གར་འཆམ་བསླབ་གྲུབ་ནས་རྒྱུགས་ཕུལ་བ་ལ་གཟིགས་
རྟོག་མཛད་ཅིང་དགྱེས་པའི་གསུང་གནང་། དཔོན་སློབ་ཚང་མས་གཟིམས་གུར་
དུ་དུས་འཁོར་གྱི་སྨོན་ལམ་དང་ཤིས་བརྗོད་གསུངས་ཏེ་མེ་ཏོག་འཐོར། བརྒྱད་
པའི་ཚེས་འགོར་དོན་གཉེར་བ་འགའ་ཞིག་ལ་དབེན་སའི་གཅོད་དབང་། ཁྱུང་
ནག་དང་། སེང་གདོང་གཙོ་འཁོར་གསུམ་པའི་རྗེས་གནང་བཅས་སྩལ། ཉུང་
བསྡུས་ལ་ཆོས་རྒྱལ་ཡང་གསང་དུག་རི་ནག་པོའི་རྗེས་གནང་བཀའ་དྲིན་བསྐྱངས།
བེ་སུ་ནས་གྲྭ་བ་འགའ་ཞིག་ཆེད་གཉེར་གྱིས་འོངས་པ་བསྙེན་རྫོགས་སུ་བསྒྲུབས།
སྐུ་དབོན་ཆེ་བ་ཚང་སྔར་ནས་ཚ་ཁོར་སོང་བ་ཡུན་རིང་འགོར་སྟབས། འདི་ལ་
ཡོང་མི་ཐུབ་པའི་རྐྱེན་ཞིག་བྱུང་ཡོད་པ་འདྲ་གསུངས་ནས། སྐུ་དབོན་ཆུང་བ་ཚ་
ཁོར་མངགས། ཉིན་འགའི་འཕྲོར་ཀིརྟིའི་འབྲོག་པ་དང་ཚ་རུ་མ་གཉིས་ཁ་མཆུར་
ཐུག་སྟེ་མི་རྟ་འགའ་ཞིག་གྲོན་སོང་བའི་གནས་ཚུལ་གསན་འཕྲལ་མགོན་ཁང་སོ་་་
སོར་སྙན་ཤལ་དང་མཆོད་མེ་ཕུལ་ཏེ་སྐྱབས་འཇུག་དང་འཕྲིན་བཅོལ་ཞུ་བ་་་་་་
གནང་། མཆོག་རྩེ་གསེར་ཁྲི་རིན་པོ་ཆེའི་མདུན་དུ་ཁོང་ནས་ཕྱག་མཛོད་
མངགས་ཏེ། གྱོད་འདི་མྱུར་བར་བཤད་གཏམ་ཞིག་གི་སྟེང་དུ་འགྲོ་བའི་ཁུར་
བཞེས་གནང་དགོས་ཚུལ་གྱི་ཡི་གེ་ཆོས་འབྲེལ་ལ་བཀལ་བའི་གསུང་ནན་བཅས་་་་
བསྐུར་གནང་མཛད། ཆིང་ཝང་གི་སྡེ་དང་། བཤད་སྒྲུབ་བསྟན་པའི་མཛེས་རྒྱན་
རོང་བོའི་ཤར་རིན་པོ་ཆེ་ནས་གདན་འདྲེན་ཞུ་མཁན་གྱི་མི་སྣ་འབྱོར་བར་མི་་་་་་
འགྱངས་པར་ཕེབས་རྒྱུའི་ཞལ་བཞེས་སྩལ། ཟམ་ཚ། ལྷ་སྡེ་ཉིན་མ། སོག་ཚང་རུ་
403



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་སོགས་ནས་སྦྱིན་བདག་འགས་གདན་དྲངས་པར་བསྐྱོད་དེ་འདོད་ཆོས་སྩལ།
རྨ་ཆུ་ཁར་ཕེབས་ཏེ་རེ་ཞིག་བཞུགས་རྩིས་མཛད། ཚ་རུ་མའི་ཁ་མཆུ་འགྲིགས་
འདུམ་མ་བྱུང་བའི་ཁར་ཅུང་ཟད་ཇེ་ཆེ་ལྟ་བུར་སོང་བས་སྟོད་ཕྱོགས་ཀྱི་ལྷ་སྡེ་་་་
རྣམས་དམག་ལ་འགྲོ་དགོས་བྱུང་བ་གསན་འཕྲལ་ཐུགས་ཁྲལ་མཛད་དྲགས་པས་་
གསོལ་བཞེས་མ་འཕྲོད་པ་ལྟ་བུའི་སྐུ་བརྙན་ཞིག་ཀྱང་བཞེས་བྱུང་བས། དྲུང་
འཁོད་རྣམས་ཤིན་ཏུ་སྐྲག་སྟེ་ཅི་དྲག་ལ་ཐུག བཀའ་འགྱུར་སོགས་ཞབས་བརྟན་
འགའ་རེ་ཡང་བསྒྲུབས། རྗེ་ཉིད་དང་དྲུང་འཁོད་རགས་བསྡུས་བཅས་ནས་ཚ་
རོང་གི་ཁ་མཆུ་ཞི་ཕྱིར་སྒྲོལ་མའི་མཎྜལ་བཞི་བ་ཉིན་གསུམ་དང༌། སེང་གདོང་
གཏོར་བཟློག་ཉིན་གསུམ་གྱི་རིང་གསུངས། ཕྱོགས་ནས་མཇལ་ཕྱག་ཞུ་བར་
ཕེབས་པའི་སྐྱེས་ཆེན་དམ་པ་འགའ་ཞིག་ལ། ཁ་མཆུ་དེ་འགྲིག་ཕྱིར་ཁྱེད་རྣམས་
ནས་སྐྱབས་འཕྲིན་ནན་ཏན་རེ་གནང་དགོས། མཆོག་གསུམ་ལ་གསོལ་བ་སུས་
བཏབ་ཀྱང་ཁྱད་ཅི་ཡོད་གསུངས། གདན་སར་ཕེབས་ནས་བཅད་རྒྱ་མཛད། ཁ་
མཆུ་དེ་འདུམ་ཕྱིར་མཆོག་གསུམ་དམ་ཅན་རྒྱ་མཚོའི་ཚོགས་ཀྱི་ཐུགས་དམ་བསྐུལ་
བ་དང་། བདག་གཞན་མཉམ་བརྗེ་དང་། བཟོད་པ་གསུམ་གྱི་ཉམས་བཞེས་རྒྱུན་
རིང་མཛད། དབོན་པོ་མི་རྩ་སོགས་ལ་ཁ་མཆུ་འགྲིགས་འདུམ་དགོས་ཚུལ་དང་། །
མཁར་དགུ་ཚང་ལའང་དེ་མཐུན་གྱི་ཡི་གེ མཆོག་རྩའི་རྒྱལ་སར་གྱོད་འདི་གཏན་
འགྲིག་བྱུང་ན་ལེགས། མིན་ཀྱང་ངེད་རང་ལོ་རྗེས་མར་ཡར་ཡོང་རྒྱུ་ཡིན་པས་
དེའི་བར་འདོགས་ཆིངས་བྱེད་དགོས་ཚུལ་གྱི་ཡི་གེ་སྤྲིངས། བཀའ་ལས། རྗེས་
སོར་རང་ཅག་ཡར་སོང་དུས་ཕམ་ཁ་རང་གིས་བླངས་ན་གྱོད་མི་འགྲིགས་ཐབས་་་
མེད་ཡིན་གསུངས་པ་ད་ལྟའི་བླ་ཆེན་ཕལ་མོ་ཆེའི་ངང་ཚུལ་ལས་ཁྱད་པར་དོད་པ་
ཞིག་གོ །ཐོར་གོད་ཇ་སག་གི་སྡེའི་གྲྭ་བ་འགའ་ཞིག་ཆེད་གཉེར་གྱིས་འོངས་པ་
མཚམས་ཁུང་ནས་དགེ་ཚུལ་དང་བསྙེན་རྫོགས་སུ་བསྒྲུབས། ཚ་རོང་གི་ཁ་མཆུ་
404



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འགྲིགས་འདུམ་བྱུང་བ་དེ་གཏམ་གསན་པས་སྐུ་བསྙུན་ཡང་གཞི་མེད་དུ་དྭངས།
བཅུ་པའི་ཚེས་བརྒྱད་ལ་སྐུ་མཚམས་གྲོལ་ཏེ་ཆོས་སྲུང་རྣམས་ཀྱི་བསྐང་གསོལ་་་་་་
བཏང་། ཆས་པའི་དབྱིས་ཀྱི་སྦྱིན་བདག་འགས་གདན་དྲངས་པ་བཞིན་བཅུ་
གསུམ་ལ་བཏེགས། བཅོ་བརྒྱད་ཉིན་ཆིབས་བསུ་ཉུང་བསྡུས་སེར་སྦྲེངས་དང་
བཅས་རྒུམ་པའི་དགོན་དུ་ཕེབས། སྦྱིན་བདག་གི་དོན་དུ་སྦྱངས་ཆོག་བསྔོ་སྨོན་
སོགས་གནང་། ཚོགས་ཆེན། གྲྭ་ཚང་སོ་སོ། ཆ་གན་ཧུ་ཐོག་ཐུའི་ནང་ཆེན་བཅས་
ནས་གདན་དྲངས་པར་ཕེབས་ཏེ། བླ་གྲྭ་རྣམས་ལ་ཕྱག་དབང་གནང་ཞིང་ཐུགས་
བརྟག་དང་། བསླབ་སྟོན་འདུན་པ་ལྟར་སྩལ། སྨན་པའི་འདུ་ཁང་དུ་མགར་དགེ་
སྤྲུལ་སྐུས་གཙོས་བླ་གྲྭ་འགའ་ཞིག་བསྙེན་རྫོགས་དང་། འགའ་རེ་དགེ་ཚུལ་དུ་
བསྒྲུབས། ཏཱ་ ཙི་དབྱིས་ནས་སྔ་མོར་ཡང་ཡང་གདན་འདྲེན་ཞུས་ཀྱང་ཕེབས་རྒྱུའི་
ཐོག་ཏུ་མ་ཁེལ་བ་འདི་སྐབས་ཡང་བསྐྱར་གྱི་གདན་འདྲེན་པ་འབྱོར་ཏེ་ནན་ཏན་
ཆེན་པོས་གསོལ་བ་བཏབ་པ་བཞིན་སྒར་བཏེགས་པ་ཉེར་གསུམ་ལ་འབྱོར། རྗེ་
ཉིད་དང་དྲུང་འཁོད་བཅས་ནས་གསང་འདུས་བདག་མདུན་གྱི་ཆོ་ག་གསུངས།
ཉེར་ལྔའི་དུས་ཆེན་ཉིན་མཆོད་འབུལ་གང་རྒྱས་མཛད་ཅིང་འདི་དུས་ནས་བཟུང་
མཆོད་པའི་སྐབས་གུང་ཐང་འཇམ་པའི་དབྱངས་ཀྱིས་མཛད་པའི་རྗེའི་བསྟོད་པ་
དོན་ལྡན་མ་ཆག་མེད་གསུངས་པའི་སྲོལ་གསར་འཛུགས་མཛད། ཕྱི་དྲོ་བླ་མཆོད་
དང་སྨོན་ལམ་ཁ་ཤས་གསུངས། མི་ཁྱིམ་དུ་མར་ཕེབས་བཞུད་གནང་། ཅོ་ནེ་
དམར་ལྷུང་བླ་མ་དང་། དམར་སྙིང་རྒྱུད་གྲྭའི་གྲྭ་མང་གིས་ཞུས་ཏེ་གསན་མཁན་
ཆེས་མང་བར་གསང་བདག་འཁོར་ཆེན་དང་ཀུན་རིག་གི་དབང་། ཛམ་དཀར་
ལྷ་ལྔ། རྣམ་སྲས་སེར་ཆེན། རྟ་མགྲིན་གསང་སྒྲུབ་རྣམས་ཀྱི་རྗེས་གནང་། གྲུབ་
རྒྱལ་ཚེ་དབང་། གྲྭ་ཚང་ལ་གསང་འདུས་རྩ་རྒྱུད་ཡོངས་རྫོགས་དང་། བདེ་
མཆོག་རྩ་རྒྱུད་ལེའུ་ཐོག་མཐའ་གཉིས་ཀྱི་ལུང་བཅས་སྩལ། སྔོན་རྒྱལ་དབང་
405



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བདུན་པ་ཆེན་པོས། ཕྱོགས་དེར་འཁོད་པ་མང་དག་ཅིག་བསྟན་པའི་རྩ་བ་སོ་
སོར་ཐར་བའི་དགེ་ཚུལ་སློང་གི་བསླབ་ཁྲིམས་ལ་ཅིར་ཡང་མི་བརྩི་བར་གསང་་་་་
སྔགས་ཀྱི་སྤྱོད་པར་བསྙད་ནས་ནག་ཆང་སོགས་བག་མེད་པར་སྤྱོད་དེ་རང་་་་་་་་
གཞན་འཕུང་བའི་ཐབས་ལ་རིངས་པ་ལྟ་བུ་ཡོད་འདུག་པ་སླད་ཆར་འཕྲལ་ཡུན་་་
གྱི་བདེ་ལེགས་ལ་བསམས་ནས་ཚུལ་མིན་གྱི་ཉེས་སྤྱོད་ལས་བཟློག་དགོས་ཚུལ་གྱི་་་
བསླབ་བྱ་གནང་བ་རྣམ་ཐར་ཆེན་མོར་འཁོད་འདུག་པ་དེ་ཞུ་མཁན་གྱི་དམར་་་་་
སྙུང་བླ་མའི་སྐྱེ་བརྒྱུད་ཡིན་ནམ་བརྟག མི་ཁྱིམ་འགའ་ཞིག་ཏུ་འདོད་ཆོས་སྩལ།
ཏཱ་རི་ནང་སྡེ་བའི་དད་ལྡན་རྣམས་ལ་ཀླུ་དབང་རྒྱལ་པོ། འོད་ཟེར་ཅན། ལོ་གྱོན་
མ་རྣམས་ཀྱི་རྗེས་གནང་དང་། རྒྱན་དཔུང་གི་ལུང་བཅས་གནང་། ར་རྐྱང་དང་།
ཀམ་ཚང་སྡེ་བར་ཐུགས་རྗེ་ཆེན་པོའི་དབང་དང་། ཆུ་ཕོ་སྡེ་བར་གདུགས་དཀར་
ལྷ་བཅུ་བདུན་མའི་དབང་། ཉུང་བསྡུས་རིགས་གསུམ་སྤྱི་སྒྲུབ་ཀྱི་རྗེས་གནང་
བཅས་སྩལ། མི་ཁྱིམ་དུ་མར་འདོད་ཆོས་གནང་། དར་དགེ་བླ་མས་ནང་ཆེན་དུ་
གདན་དྲངས་པ་བཞིན་དེར་བཞུགས་ཞག་མཛད་དེ་ཚེ་དབང་སྩལ། ཀོང་ཅོས་རི་
ཁྲོད་དང་སྡེ་དམངས་ལ་འདོད་ཆོས་སྤེལ། ལྷ་མོའི་གསེར་ཁྲི་མཆོག་སྤྲུལ་རིན་པོ་
ཆེ་ནས་འཚམས་ཞུ་བ་འབྱོར། ཕར་ཡང་ཐུགས་ནང་ཉེ་བའི་བཀའ་ལན་དང་
བདོག་པའི་སྐྱེས་བཅས་འཚམས་ཞུ་བ་མངགས། བཅུ་གཅིག་པའི་བཅོ་ལྔ་ལ་རྒུམ་
པའི་ཐང་དུ་འབྱོར། སྒྲུབ་པའི་རྒྱལ་མཚན་འཛིན་པ་ཆེན་པོ་ཀུན་སྤངས་དཀོན་
མཆོག་རྒྱལ་མཚན་པའི་དྲུང་ནས། ཡོངས་འཛིན་ཡེ་ཤེས་རྒྱལ་མཚན་པའི་བདེ་
ལམ་ཁྲིད་ཡིག་དང་། གུང་ཐང་རིན་པོ་ཆེས་མཛད་པའི་དགའ་ལྡན་ལྷ་བརྒྱ་མའི་
གཞུང་བསྲངས་ཀྱི་ལུང་། ཟ་འོག་ཆོས་རྒྱལ་གྱི་རྗེས་གནང་ཐུན་མོང་མིན་པ་
སོགས་གསན་བཞེས་མཛད་ཅིང་སླན་ཆད་དམ་པའི་ཆོས་ཀྱི་དགའ་སྟོན་ལྷུགས་་་་
པར་སྩོལ་དགོས་ཚུལ་གྱི་སྙན་གསན་ཕུལ། བླ་བྲང་བཀྲ་ཤིས་འཁྱིལ་གྱི་དགེ་
406



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཤེས་རྩེར་སོན་ཧོར་ཆིན་ཐུགས་རྗེ་ཟེར་བ་སྔ་མོ་ནས་རྗེ་ཉིད་ལ་མཇལ་འདོད་་་་
སྐོམ་པ་ཆུས་གདུང་བ་ལྟར་ཡོད་པ་རྒུམ་པའི་དགོན་གསར་གྱི་མཚན་ཉིད་དགེ་་་་་
རྒན་དུ་ཕེབས་པ་དང་དུས་འཛོམ་པས་སྐུ་མདུན་དུ་ཕེབས་ཏེ་ཆོས་འབྲེལ་དགོས་་་
ཚུལ་ཞུས་པ་ལྟར་ལམ་གཙོའི་བཤད་ལུང་སྩལ་བ་གསན་པས། སྔོན་མེད་ལེགས་
བཤད་ཀྱི་བདུད་རྩིས་ཡིད་རང་དབང་མེད་པར་ཕྲོགས་པས་དེ་ཕྱིན་བསྔགས་་་་་་
བརྗོད་ཀྱི་རོལ་མོ་ཕྱོགས་ཀུན་ཏུ་འཁྲོལ་བ་བྱུང༌། དོན་གཉེར་བ་ཁ་ཤས་ལ་རིག་
བྱེད་མའི་རྗེས་གནང་སྩལ། དུས་འཁོར་གྲྭ་ཚང་ནས་དོན་ཀུན་གྲུབ་པའི་འཁོར་
ལོ་འབྲི་ཚུལ་དང་། སྒྲུབ་ཚུལ་གྱི་ལྗགས་བཀོད་ཞུས་པར་བཀའ་ལན་གྱིས་ཚིམ་
པར་མཛད། འཇམ་མགོན་བསྟན་པའི་གསལ་བྱེད་ཆེན་པོ་སྒོ་མང་མཁན་སྤྲུལ་
རིན་པོ་ཆེ་བློ་བཟང་ཚུལ་ཁྲིམས་རྒྱ་མཚོ་དགོན་དེར་ཕེབས་པ་ལོང་སྐབས་མེད་པ་་
དང་འཛོམ་ནས་མཇལ་འཕྲད་མཛད་རྒྱུའི་ཐོག་ཏུ་མ་སོང་ཡང་། ཕན་ཚུན་
འཚམས་ཞུ་དང་དུས་འཁོར་ལས་བརྩམས་པའི་དོགས་གནས་འགའི་བཀའ་དྲིན་་་་
གནང་བར་རྗེ་དེ་ཉིད་ནས་ཀྱང་བཀའ་ལན་ཐུགས་ཚིམ་པ་དང་། ནང་ཆེན་གྱི་བྱ་
བ་ལམ་འགྲོ་ཡོང་བ་སོགས་ཀྱི་དོན་ལ་སྐྱབས་འཇུག་གནད་སྨིན་དགོས་ཚུལ་ནན་་་
གྱིས་ཞུ་བ་གནང༌། སྒར་བཏེགས་ཏེ་དམེ་རུ་ཉིན་སྲིབ་དང་། རྒྱ་མཆེད་སོགས་སུ་
འདོད་ཆོས་སྩལ་ཅིང་། ཁང་གསར་ཉིན་དུ་གཙོས་ཁྲི་སྤྲུལ་རིན་པོ་ཆེའི་བླ་བྲང་དུ་
གདན་དྲངས་ཏེ་གསོལ་སྟོན་ཐོག་རྣམ་གཉིས་གང་ཅིའི་གསུང་གླེང་འཕེལ། ལམ་
བར་རྐ་ཆུ་ཁ་བའི་ལྷ་སྡེའི་ནང་དུ་ཕེབས་བཞུད་ཁ་ཤས་མཛད། གདན་སར་
ཕེབས་ཏེ་རྒྱལ་ཟླའི་ཚེས་བཞི་ནས་བཅད་རྒྱར་བཞུགས། འདི་དུས་མཚན་ལམ་དུ།
ལྷ་ཞིས་ཟེར་བའི་བསྟན་སྲུང་ཞིག་གིས། ཁྱོད་ཀྱི་བཀའ་བཞིན་བདག་གིས་འཕྲིན་
ལས་མང་ཙམ་སྒྲུབ་པ་ལགས་པས་བསངས་ཆོག་རྩོམ་དགོས་ཚུལ་ཞུས་པ་ལྟར། །
མཚན་ལམ་དུ་བསངས་རྩོམ་པ་གནང་། ཕྱི་ཉིན་དྲུང་འཁོད་འགས་ཞུ་ནན་ལྟར་
407



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡི་གེར་བཀོད་པ་ད་ལྟ་བཀའ་འབུམ་ཁྲོད་དུ་བཞུགས། དེ་སུ་ཡིན་འང་ཞེས་མི་
མངོན་པར་མཛད་པ་ལས་གསལ་ཆ་མ་གནང་།
ལྕགས་བྱི( སྤྱི་ལོ༡༩༠༠) ལོ་གསར་གྱི་ནང་བར་ལྷ་མོར་ཚེས་གཏོར་ཕུལ་་་
ཞིང་དགའ་སྟོན་མཛད། ཀུན་མཁྱེན་འཇམ་དབྱངས་བཞད་སྤྲུལ་རིན་པོ་ཆེའི་སྐུ་
དྲུང་དུ་དབྱངས་ལྡན་རིག་པའི་ལམ་ནས་དྲངས་པའི་ཞུ་འཕྲིན་ཚིགས་སུ་བཅད་་་་
པ་རྟེན་བཅས་འཚམས་ཞུ་འབུལ་བར་རྡོ་རྗེ་འཆང་ཨ་ལགས་སྨོན་ལམ་པའི་སྤྲུལ་་་
སྐུ་དང་ནང་ཆེན་གཏེར་ཟུར་སོགས་མི་སྣ་འགའ་ཞིག་མངགས། བཅུ་བཞིའི་ཉིན་
སྐུ་མཚམས་གྲོལ་ཏེ་བཅོ་ལྔ་ལ་སྦྱིན་བདག་གི་འདོད་མོས་བཞིན་སྨོན་ལམ་གྱི་་་་་
ཚོགས་དབུར་ཕེབས་ཏེ། སླར་ཡང་བཅད་རྒྱ་མཛད། ཚ་ཁོའི་སྒར་གྲོང་། ཐེ་བོའི་
ཤོག་ཡས་མས། མཛོད་དགེ་ཤོག་སོ་སོར་བཅས་ནས་འཚམས་ཞུ་བ་འབྱོར་བར་
བཀའ་ལན་དང་གནང་སྐྱེས་སོགས་སྩལ། དགོང་གཅིག་མནལ་ལམ་དུ་རྗེ་ཉིད་
མགོན་ཁང་ལྟ་བུ་ཞིག་ཏུ་བཞུགས་པར། སྙན་ཤལ་གྱི་གསེབ་ནས་མི་ཞིག་གིས་
དཔོན་སློབ་འདུས་སྡེ་དང་བཅས་པའི་ཞབས་རིམ་ལ་ལྷ་མོའི་བསྐང་རིང་འབུམ་་་
དང་། མི་གཡོ་བའི་སྐུ་ལུས་ཚད་ཙམ་བཞེངས་དགོས་ཟེར་བ་རྨི་བ་བྱུང་། ཕྱི་ཉིན་
བླ་བྲང་དུ་འཚམས་ཞུར་སོང་བ་རྣམས་སླེབས་པར་ཀུན་མཁྱེན་འཇམ་དབྱངས་་་་
བཞད་སྤྲུལ་རིན་པོ་ཆེའི་ཞུ་འཕྲིན་གྱི་ལན་དང༌། རྗེ་ཉིད་ཀྱི་ཐུགས་བཞེད་ལྟར། །
མཁས་གྲུབ་འཇམ་དབྱངས་བཞད་པའི་རྡོ་རྗེའི་དབུ་མནབ། ཀུན་མཁྱེན་
འཇིགས་མེད་དབང་པོའི་སྐུ་གཟན། སྐུ་ཕྲེང་གསུམ་པའི་ཞབས་ཕྱགས། རྡོ་རྗེ་
འཆང་བཞི་བ་རང་ཉིད་ཀྱི་སྐུ་འགག ནང་རྟེན་གྲས་གཟིམས་ཐང་ལྷ་མོའི་བྲིས་
སྐུ་བཅས་གནང་བ་འབྱོར་བར་རྗེ་ཉིད་ནས་སྤོས་འགྲིམ་མཛད་དེ་ལྷ་མོའི་སྐུ་ཐང་
གདན་དྲངས་པ་དང་མཉམ་དུ་ཁ་བ་བུ་ཡུག་འཚུབ་པ་བྱུང་། གཏོར་མ་དང་མར་
མེ་སྙན་ཤལ་སོགས་ཕུལ་ཏེ་འཕྲིན་བཅོལ་དང་མངའ་གསོལ་གནང་། བཀའ་ལས།
408



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ད་ལམ་རྟེན་རྣམས་འབྱོར་འཕྲལ་རྟེན་འབྲེལ་ཁྱད་པར་ཅན་དུ་མ་རང་འགྲིག་ཏུ་་་
བྱུང་ཞེས་དགྱེས་ཚོར་ཆེ་བ་མཛད། ཚོགས་སུ་ལྷ་མོའི་བསྐང་རིང་འབུམ་བསྒྲུབ་
རྒྱུའི་ལྗགས་བཀོད་སྩལ། ཆས་པའི་དཔྱིས་ནས་མགར་དགེའི་སྤྲུལ་སྐུ་ཆེད་གཉེར་
གྱིས་ཕེབས་པར། དེ་དང་གདན་སའི་སྤྲུལ་སྐུ་འགའ་རེ་བཅས་ལ་གདུགས་དཀར་
གྱི་དབང༌། སེང་གདོང་གཙོ་འཁོར་གསུམ་པ། སྐུ་ལྔ་དམ་ཅན་སོགས་ཀྱི་རྗེས་
གནང་བཅས་སྩལ། གཉིས་པའི་ཚེས་འགོར་སྐུ་མཚམས་གྲོལ། གཙོས་ཁྲི་སྤྲུལ་
རིན་པོ་ཆེས་ཞུས་ཏེ། ཁོང་རང་དང་འདི་ཀའི་བླ་སྤྲུལ་སོགས་གྲྭ་ཚང་། ཕྱོགས་
ཡས་མས་ནས་ཕེབས་པའི་བླ་གྲྭ་འགའ་ཞིག་བཅས་ལ་ཇོ་ནང་རྗེ་བཙུན་ཏཱ་ར་ནཱ་་་
ཐས་བསྒྲིགས་པའི་སྒྲུབ་ཐབས་རིན་ཆེན་འབྱུང་གནས་སུ་གྲགས་པ་ལས་པོད་དང་
པོར་བཞུགས་པའི་རྗེས་གནང་བརྒྱ་དང་བཞི་བཅུར་ཉེ་བ་ལེགས་པར་སྩལ་ནས་་་་
ཆོས་མཚམས་མཛད། ཚོགས་ཆེན་ཁྲི་ལས་ཐོག་པ་དགེ་བཤེས་དམ་ཆོས་ཚང་ལ་
ཞབས་བརྟན་དུ་གདུགས་དཀར་བཟློག་མདོས་སྒྲུབ་འཇུག་པ་གནང་ཞིང་གཏོར་་་
རྒྱག་སྐབས་ཁྲི་རིན་པོ་ཆེར་བྱང་ཆུབ་སེམས་གཉིས་ཀྱི་དམིགས་རྣམ་མ་བོར་བ་་་་་
གལ་ཆེ་ཚུལ་གྱི་ལྗགས་བཀོད་འགའ་ཞིག་དང་། གཏོར་རྒྱག་ཏུ་ཕེབས་པའི་དགེ་
འདུན་རྣམས་ལ་ཀུན་སློང་འཆོས་ཚུལ་གྱི་ཞལ་གདམས་འགའ་ཞིག་སྩལ། གཏོར་
རྒྱག་བྱས་ཟིན་འཕྲལ་ད་ལམ་གྱི་ཞབས་བརྟན་དེ་ལམ་འགྲོ་བྱུང་ཞེས་དགྱེས་ཚོར་་་
མཛད། རྔ་བའི་དགོན་གསར་ནས་བདུད་འདུལ་སྤྲུལ་བའི་སྐུ་སོགས་བླ་གྲྭ་འགའི་
ཞིག་དང་། དམེ་རྒྱལ་བློན་སོགས་འཚམས་ཞུ་འབུལ་བར་འབྱོར། ཚོགས་ཆེན་ཁྲི་
རིན་པོ་ཆེས་གཙོས་དགེ་བཤེས་འགའ་རེ་དང་། བདུད་འདུལ་སྤྲུལ་སྐུ་སོགས་རྔ་
བའི་དགོན་གསར་གྱི་བླ་གྲྭ་འགའ་ཞིག་བཅས་ནས་དྲང་ངེས་རྣམ་འབྱེད་ཀྱི་་་་་་
དཀའ་འགྲེལ་རྒྱས་པ་སྔོན་མེད་པའི་ལེགས་བཤད་ཀྱིས་བརྒྱན་པ་ཞིག་གསར་རྩོམ་
གནང་དགོས་ཚུལ་གྱི་སྙན་བསྐུལ་ཞུས་པར། རྗེའི་ལེགས་བཤད་སྙིང་པོ་འདི་ལ་
409



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འདིའི་དོན་སླ་བོ་ཞིག་རེད་སྙམ་པ་ཐིག་ཤར་གཅིག་ཙམ་ཡང་མི་རྙེད་པས་དཀའ་
འགྲེལ་རྩོམ་པ་ཤིན་ཏུ་དཀའ། འདིའི་སེམས་ཙམ་སྐོར་ལ་མཁས་པ་གོང་མ་
རྣམས་ཀྱིས་སྤྱི་དོན་མཐའ་དཔྱོད་རེ་བརྩམས་པ་ཤིན་ཏུ་མང་། དབུ་མའི་སྐོར་
ལའང་ཡིག་ཆ་འདི་སྙེད་ཅིག་ཡོད་པས་དེ་དག་ལེགས་བཤད་འདི་དང་སྦྲགས་་་་་
ནས་ཐོས་བསམ་བྱས་ན་དེ་ལས་ལྷག་ཅི་ཡོད། རང་གི་ངོས་ནས་སློབ་གཉེར་ཞན་
སྟབས་འདི་འདྲ་འབྲི་རྒྱུའི་བློ་གདེང་ཅི་ཡང་མེད། འོན་ཀྱང་བྱ་བཞག་སྣ་ཚོགས་
ཀྱིས་བྲེལ་བས་ལོང་ཁོམ་ཆེར་མེད་པ་མ་གཏོགས་ཞིབ་ཏུ་ལྟ་རྟོག་རེ་ཐུབ་ན་རང་་་
གི་བརྗེད་ཐོ་ལྟ་བུ་རེ་འབྲི་ཨེ་ཐུབ་སྙམ་པ་ཙམ་ལས་གསལ་ཁ་ཞུ་རྒྱུ་མེད་ཚུལ་སྩལ།
བདུད་འདུལ་ཚང་རྔ་བའི་དགོན་གསར་གྱི་ཁྲིར་བསྐོ་བཞག་མཛད། དམེ་རྒྱལ་
པོར་ཕྱག་བསྐོར་རེ་བྱེད་སླད་རེ་ཞིག་གདན་སར་འདུག་དགོས་ཚུལ་གྱི་བཀའ་་་་
གནང་། གནས་གཞི་སྟོབས་ལྡན་སྤྲུལ་སྐུ་ཞི་བར་གཤེགས་པའི་དོན་དུ་གདན་
དྲངས་པ་བཞིན་ཨ་སྐྱིད་རོང་དུ་ཕེབས། གནས་གཞིའི་རི་ཁྲོད་དུ་བླ་མ་མཆོད་པ་
དང་སྦྱངས་ཆོག་སོགས་གནང་། ཡང་སྤྲུལ་མྱུར་འབྱོན་གྱི་སྨོན་ཚིག་གསར་རྩོམ་
དང་འཕྲལ་ཕུགས་ཀྱི་བྱ་བཞག་དུ་མའི་ཆེད་དུ་བསླབ་བཀོད་སྩལ། དགོན་དེར་
གྲྭ་བ་ཚུལ་འཆལ་འགའ་ཞིག་ཡོད་པ་རྗེ་ཉིད་ཕེབས་འཕྲལ་ཟིལ་མ་བཟོད་པ་ལྟ་་་་
བུས་ཕྱོགས་གཞན་དུ་བྲོས། རོང་བའི་མི་སྡེ་རྣམས་ཀྱིས་རྗེ་ཉིད་ནས་དགོན་
འདིར་བསླབ་ཁྲིམས་གཙང་མ་དགོས་ངེས་ཀྱི་སྒྲིག་ལམ་བསྡམ་རྒྱུ་སོགས་ལུགས་་་
གཉིས་ཆར་ནས་བཀའ་དྲིན་བསྐྱངས་ན། ཁོང་ཚོས་གྲྭ་རྒྱུན་དང་བསྙེན་བཀུར་
གང་ཅིར་ཁུར་ལེན་བྱེད་ངེས་ཡིན་ཚུལ་ཞུས་པར་ཐུགས་དགྱེས་པའི་བཀའ་ལན་་་་
ཡིད་ཚིམ་པ་གནང་། ལམ་བར་དུ་སྦྱིན་བདག་སོ་སོར་འདོད་ཆོས་སྩལ། གཙང་
ལཱ་ཁ་སྤྲུལ་བའི་སྐུ་སོགས་ཆིང་ཝང་གི་སྡེ་གཞུང་ནས་མི་སྣ་སེར་སྐྱ་འགའ་ཞིག་་་་་
འཚམས་ཞུ་དང༌། དུས་འཁོར་དབང་གི་སྙན་གསན་བསྐྱར་མ་འབུལ་བར་འོངས་
410



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་ལ་ལོ་འདིའི་དབྱར་ཐོག་འབྱོན་རྒྱུའི་ཞལ་བཞེས་གནང་། ཨ་སྐྱིད་ནས་ཕྱིར་
ཕེབས་སྐབས་ཉིན་གཅིག་སྐྱབས་མགོན་ཤིང་བཟའ་རྡོ་རྗེ་འཆང་ཐུགས་ལ་དྲན་་་་་
ནས་སྤྱན་ཆབ་མང་པོ་བཏོན། རྡོ་རྗེ་འཆང་དེ་ཉིད་ཀྱི་གསོལ་འདེབས་རྗེས་
འཛིན་གྱི་སྨོན་ཚིག་བཅས་གསར་རྩོམ་མཛད་དེ་དྲུང་འཁོད་རྣམས་ལ་འདོན་དུ་་་
བཅུག་པ་དགོས་ཆེད་ཁྱད་པར་ཅན་ཞིག་གི་དབང་ལས་ཡིན་པར་སྣང་། ལཱ་ཁ་
སྤྲུལ་བའི་སྐུ་སོགས་དང་ལྷན་ཅིག་གདན་སར་འབྱོར་བའི་དགོང་མོ་མཚན་ལམ་་་
དུ། གང་སྐུ་མཐོང་ན་མི་མཐུན་མེད་པ་ཡི། །གསེར་གྱི་ལྷུན་པོ་ཉེ་ཞོས་བསྒྲིབས་
པའི་དྲི། །རིང་སྤངས་ཚུལ་ཁྲིམས་དག་པའི་གཟི་བྱིན་འབར། །ཟབ་གསང་ལེགས་
པར་བཤད་པའི་འོད་རླབས་ཀྱིས། །ཐུབ་བསྟན་གླིང་བཞིའི་ཁྱོན་ཀུན་གསལ་བར་
བྱས། །ཞེས་པ་ཞིག་ཤར་བ་ཡི་གེ་མཐོང་བའམ། གཞན་ཞིག་གིས་བཤད་པའམ།
རང་དགར་འདི་འདྲ་ཤར་བ་གང་ཡིན་མ་ངེས་གསུངས་ཏེ། ཕྱི་ཉིན་གཙང་ཀད་
སྐོར་རིན་པོ་ཆེའི་ཡང་སྲིད་ཐག་གཅོད་དགོས་བྱུང་བ་དེའི་ལྟས་ཡིན་ནམ་་་་་་་་
གསུངས། ཀད་སྐོར་སྤྲུལ་སྐུ་སྔ་མ་བློ་བཟང་སྙན་གྲགས་རྒྱ་མཚོ་དེ་ཉིད་ལུང་
རྟོགས་ཀྱི་ཡོན་ཏན་གཞན་འགྲན་མེད་པ་ཞིག་ཡིན་སྟབས། སྒར་བར་སྐམ་ལུག་
གསོད་མི་སྲིད་པ་སོགས་ཁྱད་པར་འཕགས་ཆོས་མང་སྐད་ཐོས་པས་དེ་རིགས་་་་་་
མཚོན་བྱེད་ཙམ་དུ་འཁུམས། ཨ་སྐྱིད་དུ་ཕེབས་ཤུལ་ནས་གདན་སར་མེ་འཇིགས་
ལན་གཉིས་གསུམ་ཙམ་བྱུང་བས། གྲྭ་ཤག་འགའ་རེ་ཚིག་པ་སོགས་འཚུབ་ལྟས་
མང་བར། ལས་སྣེ་ཚོགས་འདུ་བཅས་ནས། རྗེ་ཉིད་དང་གྲྭ་ཚང་གི་ཞབས་བརྟན་
ཞིག་བསྒྲུབ་དགོས་མོད། ཇི་ལྟར་བསྒྲུབ་དགོས་ཀྱི་གསལ་ཆ་ཉིད་རང་ནས་མཛད་
དགོས་ཚུལ་དང༌། སྐྱབས་འཇུག་གནང་བའང་གལ་ཆེ་ཚུལ་ཞུས་པར། བཀའ་
ལས། སྤྱིར་ལོ་སྔ་ཕྱི་འདི་དག་ཏུ་ནང་བ་དང་གྲྭ་ཚང་བཅས་ལ་འཚུབ་ཆ་ཤིན་ཏུ་
ཆེ་བས། ཕར་བསྒྱུར་ཚུར་བསྒྱུར་བྱས་པའང་མང་ཚོད་ཡིན་སྟབས་རིམ་གྲོ་རེ་
411



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོས་མོད། རིམ་གྲོའི་གཙོ་བོ་སློབ་གཉེར་ལ་འབད་ན་དེ་ལས་ལྷག་པ་མེད་པ།
ཤེར་ཕྱིན་གྱི་མདོར་བདུད་སྡིག་ཅན་གྱི་དཔུང་ཚོགས་ཡན་ལག་བཞི་སྤྲུལ་ནས་་་་་
ཤེར་མདོ་གསུངས་པ་ལ་བར་ཆད་བྱེད་དུ་འོངས་པ། བརྒྱ་བྱིན་གྱིས་ཤེར་ཕྱིན་
ཟབ་མོའི་དོན་ཡིད་ལ་བྱས་པས་ལོག་པར་གསུངས་པ་ལྟ་བུ་ཡིན། སློབ་གཉེར་ལ་
བར་ཆད་ཆེ་ཞེས་སློབ་གཉེར་ལྷོད་དུ་སོང་ན་བར་ཆད་གཏོང་མཁན་དེའི་འདོད་་་
ཐོག་ཏུ་སོང་བ་ཡིན་པས། དཔེར་ན་མེ་འབུད་མི་འཇུག་པ་བྱུང་ཚེ་མེ་མ་བུས་
པར་བཞག་པ་དང་འདྲ། དེ་བས་བུད་ཤིང་སོགས་བསྣན་ནས་མེ་ཆེར་བཏང་ན་
རླུང་སོགས་ཅི་ཙམ་སྟོབས་ཆེ་བ་ཙམ་གྱིས་མེ་སྟོབས་ཆེར་སོང་སྟེ་མེ་མི་འབར་བའི་
རང་དབང་མེད་པ་ལྟ་བུ་ཡིན་ཕྱིར་ལས་སྣེ་རྣམས་ཀྱིས་རྟིང་བསྐུལ་དང་། མང་
མང་གིས་ཀྱང་ཐུགས་ཁུར་བཞེས་དགོས་ཚུལ་སྩལ་བ་གོ་རྒྱུ་ཤིན་ཏུ་ཟབ་པར་་་་་་་་
འཁུམས། ཡོངས་འཛིན་སྤྲུལ་བའི་སྐུ་སོགས་བླ་མ་དགེ་བཤེས་འགའ་ཞིག་ལ་
རིགས་གསུམ་སྤྱི་སྒྲུབ་དང་། དབྱངས་ཅན་དམར་མོའི་རྗེས་གནང་སྩལ་ཏེ་བཅད་
རྒྱ་མཛད། དུས་འཁོར་གར་འཆམ་གསར་ཚུགས་སྐབས་བླ་བྲང་བཀྲ་ཤིས་འཁྱིལ་
གྱི་ཨེ་ཝཾ་ཆོས་འཁོར་གླིང་གི་ཕྱག་བཞེས་བཞིན་ནག་ཟླའི་དུས་བཟང་དང་་་་་་་
འགྲིགས་པ་བྱས་ཏེ་གསུམ་པའི་ཚེས་དྲུག་ནས་ས་ཆོག་སོགས་ཀྱི་དབུ་བརྩམས།
སྔར་དགེ་བསྐོས་ཀྱི་ཤག་ལ་མེ་སྐྱོན་བྱུང་དུས་བཅའ་ཡིག་རྙིང་པ་ཆུད་ཟོས་སུ་སོང་
སྟབས། གཞུང་གི་ལས་སྣེ་རྣམས་ནས་གསར་རྩོམ་གྱི་ནན་ཞུ་ཕུལ་བ་བཞིན་བཅུ་
གསུམ་ཉིན་བཅའ་ཡིག་གསར་རྩོམ་གྱི་དབུ་ཚུགས། བཅུ་བཞིར་སྐུ་མཚམས་གྲོལ་
ཏེ་རྡུལ་ཚོན་སོགས་ལ་གཟིགས་རྟོག་དང་། བཅོ་ལྔའི་མཆོད་གར་ལའང་གཟིགས།
བཅོ་བརྒྱད་ཉིན་བདག་འཇུག་གི་ཚོགས་དབུར་ཕེབས། ས་སྐྱའི་བན་ཡུ་བླ་མ་
རང་དགོན་དང་མ་འཆམ་པར་འདིར་སྡོད་ཀྱི་གཏད་སོ་མེད་སྟབས་རྟེན་བཞེངས་
ཤིག་བསྒྲུབ་ངེས་ཡིན་ཚུལ་ཞུས་པ་བཞིན་བཀའ་ཤོག་དང༌། རྟ་དྲེལ་སོགས་མཁོ་
412



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆས་གང་དགོས་བསྒྲིགས་ཏེ་སྨད་ཕྱོགས་སུ་ཕེབས་བཅུག དུས་འཁོར་བདག་
འཇུག་གི་ཉིན་སྔ་ཕྱིར་མཚན་ཉིད་འཛིན་གྲྭ་སོ་སོར་རྩོད་རྒྱུགས་དང༌། ཕར་ཕྱིན་
མཐའ་དཔྱོད་ཀྱི་རྒྱུགས་བཞེས་ཏེ་ཐུགས་དགྱེས་པའི་གསུང་དང་བསླབ་བཀོད་་་་་
འགའ་ཞིག་སྩལ། རྐ་ཆུ་ཁའི་སྦྱིན་བདག་འགའ་ཞིག་གིས་གདན་དྲངས་པར་
འདོད་བསྟུན་གྱི་ཆོས་སྦྱིན་སྤེལ། དམེ་རྒྱལ་པོ་རང་ཡུལ་དུ་སོང་ཆོག་པའི་བཀའ་
གནང་སྟེ་སྐུ་བརྙན་བྱིན་ཅན་འགའ་ཞིག་རྟེན་སྐལ་དུ་སྩལ། ཐེ་རོང་ཕྱོགས་སུ་
མུག་མཚོ་ཞིག་གློ་བུར་དུ་རྡོལ་བ་དེར་བརྟེན་ཆར་དཀོན་ཞིང་ཐན་པས་གདུང་་་་་་
ཚུལ་ཡུལ་མི་རྣམས་ཀྱིས་ནན་ཞུས་ལྟར་ལྷ་འདྲེའི་བཀའ་ཤོག་དམ་བསྒྲགས་མ་་་་་་
ཞིག་གནང་སྟེ། འདི་ཁྱེར་ལ་མུག་མཚོའི་ཉེ་འདབས་སུ་དགོན་ཁག་སོ་སོའི་དགེ་
འདུན་པ་རྣམས་ཀྱིས་བཀྲ་ཤིས་གསོ་སྦྱོང་དང་བཀའ་ཤོག་སྒྲོག་པ་གནང་ན་ཕན་་་་
སྐྱེད་ཡོད་མོད་གསུངས་པ་ལྟར་བྱས་འཕྲལ་ནམ་མཁར་གློ་བུར་དུ་སྤྲིན་ནག་་་་་་
འཁྲིགས་པ་ལས་ཆར་རྒྱུན་དྲག་པོ་བབས་ཤིང་སྔ་ཕྱིར་མཚོ་དེར་ཐོག་གསུམ་་་་་་
བབས་པ་ཀུན་གྱིས་མཐོང་། ཕྱི་ཉིན་ནས་མཚོ་བསྐམས་ཏེ་ཉིན་དུ་མར་ཆར་རྒྱུན་
ཟད་མི་ཤེས་པ་བབས། བཞི་བའི་ཚེས་དྲུག་གི་ཉིན་གཉན་གྱི་ལ་བཙས་གནས་
རིའི་རྩེའི་ས་བཀྲ་ལེགས་པ་ཞིག་ཏུ་སྤར་ཏེ་གཏེར་འབུལ་བ་དང་དཀར་བསངས་་་
སོགས་གནང༌། ཚེས་བརྒྱད་ལ་རོང་པའི་ལོ་ཏོག་གི་ཆེད་གྲྭ་ཚང་ནས་ལྷ་ཁང་སོ་
སོར་ཁྲུས་འབུལ་དགོས་ཀྱི་བཀའ་གནང་བཞིན་བྱས་པས་ཁ་བ་ཉིན་མཚན་མང་་་་
བོར་བབས། ཧོར་ཚང་ཕྱོགས་ཀྱིས་ཡང་ཡང་གདན་དྲངས་པ་ལྟར་ཚེས་དགུའི་
ཉིན་མཆོད་མཇལ་མཛད། སྐུ་དབོན་སོགས་དྲུང་འཁོད་རྣམས་ཀྱིས་རྗེ་ཉིད་ལ་
ཞབས་བསྟུན་ཅུང་ཟད་ཡོད་པ་དང༌། སྐུ་ངལ་ཆུང་བ་སོགས་གང་ཅིའི་སྟབས་ད་
ལམ་ཕེབས་བྱམས་སུ་བཞུགས་དགོས་ཚུལ་ནན་ཞུ་བགྱིས་པར་བཀའ་ལས། །
གཅིག་ཏུ་རང་བདེ་ཐབས་ཁོ་ནས་གཞན་སྡུག་ལས་ལ་སྦྱར་བ་བློ་སེམས་མི་བདེ་བ་
413



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དང༌། གཉིས་སུ་ཕེབས་བྱམས་འདི་བླ་མ་རྡོ་རྗེ་འཆང་བཞུགས་ས་ཡིན་པས་
བཀས་གནང་བ་མ་ཐོབ་པར་བསྡད་ཀྱང་མི་ཆོག་པ་ལྟ་བུ་ཡིན་མོད། འོན་ཀྱང་
གཟུགས་པོ་བདེ་བ་དང་། ཁ་ཏོན་ལྟ་བུའི་ཚེ་ཀུ་ཡངས་པ་ལྟ་བུར་སྣང་བས་ད་
ལམ་ཁྱེད་ཚོའི་འདོད་སྦྱར་བྱས་ཆོག་ཚུལ་ཕེབས། རྗེས་སོར་གསུང་འཕྲོས་ཀྱི་
ལྷོངས་ལ་ཇོའུ་ཙི་འདིའི་ནང་དུ་སྡོད་རེས་ཀྱིས་བླ་མ་སྙིང་དབུས་སུ་གསལ་བཏབ་་
སྟེ་གསོལ་འདེབས་རྒྱུན་ལྡན་ལ་འབད་ཁུལ་ཡིན་ཚུལ་གསུངས་པ་ཆེན་པོའི་གོ་་་་་་
སར་བཞུགས་པ་རྣམས་ཀྱིས་གོ་དགོས་པའི་གདམས་པ་ཞིག་གོ །བཅུ་གཅིག་ལ་
སྒར་བཏེགས། ཟམ་ཚ། བླ་རི་མགུལ། ཤིས་ཚང་སྒར་གསར། རྫིས་ཚང་སོགས་
སུ་འདོད་ཆོས་སྩོལ་བཞིན་ཨ་མཆོག་ཆུ་རྒྱུད་དུ་ཕེབས། ནང་འཁྲུགས་འགའ་ཞིག་
ཡོད་པ་འགྲིག་དགོས་ཚུལ་གྱི་བཀའ་གནང་དང་དུ་བླངས་ཏེ་ཕན་ཚུན་མཐུན་པ་་་
བྱུང༌། ཨ་ལ་དང༌། རྣམ་འཕེན་གཉིས་ཀྱི་གྱོད་དོན་ལ་རེ་ཞིག་འདོགས་ཆིངས་
དང་། རིམ་གྱིས་གཏན་འགྲིགས་དགོས་ཚུལ་གསུངས་པ་དང་དུ་བླངས། གསོད་
ངེས་ཀྱི་བཙོན་མི་ཞིག་ཡོད་པ་སྲོག་གི་འཇིགས་པ་ལས་བསྐྱབས་ཏེ་རང་ཡུལ་དུ་་་་
མངགས། བདེ་ཐང་དང་ཨ་མཆོག་ཆུ་རྒྱུད་ཀྱི་གྱོད་དོན་ལ་འདོགས་ཆིངས་མཛད་
པ་སོགས་གཡུལ་འཁྲུགས་ཀྱིས་ཉེན་པ་རྣམས་ལ་མི་འཇིགས་པ་སྐྱབས་ཀྱི་སྦྱིན་་་་་་
པས་ཉམ་ཐག་རྣམས་བདེ་བའི་དབུགས་དབྱུང་བར་མཛད། རྒྱ་མོ་དགོན། རྔོག་
མདོ་བ། ཚ་མདོ་སོགས་སུ་ཕེབས་ཏེ། མ་མོ་སུམ་སྣར་བཞུགས་ཞག་སྐབས་ཡོངས་
ཀྱི་དགེ་བའི་བཤེས་གཉེན་ཆེན་པོ་ཨ་ཁུ་ཆོས་འབྱོར་ཚང་དང༌། ཆ་གན་བླ་མའི་
དབོན་པོ་སོགས་འབྱོར། ཆ་གན་ཧུ་ཐོག་ཐུའི་ཡང་སྤྲུལ་ཐག་གཅོད་ཀྱི་དོན་དུ་
དབུས་སུ་སྐྱབས་མགོན་རྒྱལ་བའི་དབང་པོ་དང་། གནས་ཆུང་། ཀརྨ་ཤག་ཆོས་
སྐྱོང་རྣམས་ནས་ལུང་བསྟན་གནང་བ་ཚིག་ཟུར་མཐུན་མིན་ཅི་རིགས་འདུག་པས་
གང་ལ་ཚད་མར་བྱེད་དགོས་ཀྱི་ལྗགས་བཀོད་ཞུས་པར། རྗེ་འཇམ་དབྱངས་
414



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཞད་སྤྲུལ་རིན་པོ་ཆེའི་ཐུགས་བརྟག་ལྟར་གསེར་ཁོག་ཕྱོགས་སུ་འཁྲུངས་པ་འདི་
ལ་བརྟག་པ་ལེགས་པོ་བབས་པས། ཀུན་གཟིགས་རྒྱལ་བའི་དབང་པོའི་གསུང་
ཤོག་དང་། ཆོས་སྐྱོང་སོ་སོའི་བརྟགས་ཡིག་ཀྱང་འདི་ལས་གཞན་པ་མིན་ཚུལ་གྱི་
གསལ་ཆ་གནང་སྟེ་ཐེ་ཚོམ་གྱི་རྒྱ་ལས་གྲོལ་བར་མཛད། རྡོ་དཀར། གཙོས། ཁ་གྱ་
སོགས་བརྒྱུད་དེ་ལྔ་བའི་བཅུ་གཅིག་ལ་གཏེར་ལུང་དགོན་དུ་ཕེབས། བསེ་མཆོག་
སྤྲུལ་རིན་པོ་ཆེར་ཐོག་མའི་བཀའ་ཆོས་སུ་སྐྱབས་འགྲོ་དང་། དགའ་ལྡན་ལྷ་བརྒྱ་
མའི་ཁྲིད། བྱིན་རླབས་སྤུངས་ཞུས་ཀྱི་ལུང་། འཇིགས་བྱེད་དཔའ་བོ་གཅིག་པའི་
དབང་སྟ་གོན་དང་བཅས་པ། འཇམ་དབྱངས་དཀར་པོའི་རྗེས་གནང་དང་
བཅས་སྩལ། རྣམ་གཉིས་ཐུགས་ཡིད་གཅིག་འདྲེས་ཀྱིས་ཕན་ཚུན་འབྲལ་མི་ཕོད་
པ་ལྟ་བུའི་ཉམས་བྱུང་། སྒར་བཏེགས་ཏེ་ཧོར་ཚང་ཤོག་པས་ཆིབས་བསུ་དང་གྲྭ་
ཚང་གིས་སེར་སྦྲེངས་བཅས་ཧོར་ཚང་སྒར་གསར་དུ་ཕེབས། བཀྲ་ཤིས་འཁྱིལ་
ཆོས་རྫོང་སྤྲུལ་བའི་སྐུ་སོགས་བླ་མ་འགའ་ཞིག་འོངས་པར་དགའ་ལྡན་ལྷ་བརྒྱ་མ་་
དང༌། ལམ་གཙོའི་ཁྲིད་གནང་ཞིང་རྙིང་ལུགས་ཀྱི་ཆོས་བཀའ་ཁ་ཤས་དགོས་
ཚུལ་ཞུས་པར་བླ་མ་སྔོན་མ་རྣམས་ཀྱིས་དེ་ཕྱོགས་གཏན་མི་བཞེད་སྟབས། བླ་
བྲང་གི་བླ་གྲལ་ཡིན་ཅིང་དེ་རིགས་ཉན་མི་འོས་ཚུལ་ནན་ཏན་ཆེན་པོས་སྩལ་ཀྱང་
འདུན་པ་ཆེ་བས་བཟློག་མ་ནུས་པར་ཕྱག་རྡོར་དྲེགས་པ་ཀུན་འདུལ་དང་གུར་་་་
དྲག་མེ་འཁྱིལ་གྱི་དབང་སོགས་གནང་། བཅོ་ལྔའི་གསོ་སྦྱོང་གི་མགོན་དུ་བྱོན་
ཅིང་། ཕྱི་དྲོ་རྗེ་ཉིད་དང་དྲུང་འཁོར་འགའ་ཞིག་བཅས་ནས་དུས་འཁོར་ཆོ་ག་
གསུངས། བླ་བྲང་བཀྲ་ཤིས་འཁྱིལ་ནས་འཚམས་ཞུ་བ་འབྱོར་བར་བཀའ་ལན་
དང༌། གནང་སྐྱེས། བླ་བྲང་དང་གཞུང་སོ་སོར་བརྟག་ལན་བཅས་སྩལ། ཚེས་
བཅུ་དྲུག་གི་ཉིན་གྲྭ་ཚང་གི་འཛིན་གྲྭ་སོ་སོ་ལས་རྩོད་རྒྱུགས་བཞེས་པར། གསར་
བུའི་ཁྲོད་དུ་རིགས་ལམ་ལ་བྱང་བ་མང་དུ་བྱུང་བ་དང་། རིགས་ལམ་ནས་རྩོད་
415



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཤོག་ཆེ་བ་བྱས་པར་ཐུགས་གཏིང་ནས་དགྱེས་པའི་རྣམ་པ་མཛད། བསེ་མཆོག་
སྤྲུལ་རིན་པོ་ཆེ་འཀའ་ཆོས་གསན་བཞེད་ཀྱི་སླད་དུ་བྱོན་པར། ཀུན་རིག་རྩ་བའི་
དབང་དང་། འཇམ་དབྱངས་དཔའ་གཅིག སྒྲོལ་དཀར། མགོན་པོ་ཕྱག་དྲུག་པ།
གུར་ལྷ་བརྒྱད། ཆོས་རྒྱལ་ཕྱི་ནང་གསང་གསུམ། ལྷ་མོ། རྣམ་སྲས་སེར་ཆེན་གོང་
ནོན་ཕྱག་རྡོར་དང་བཅས་པ། སེང་གདོང་གཙོ་འཁོར་གསུམ་པ། བག་ཙེ་རྣམས་
ཀྱི་རྗེས་གནང་དང་། ལྷ་བྲག་ཕུར་བའི་དབང་། རྟ་ཡང་གི་བྱིན་རླབས། རྫོང་
ཆུང་ཚེ་དབང་། བཀའ་སྲུང་སྲོག་གཏད་བཅས་སྩལ། ཧོར་ཚང་སྒར་གྲོང་གིས་
ཞུས་ངོར་བསེ་སྤྲུལ་བའི་སྐུ་དང་དེ་ཀའི་སེར་སྐྱ་དམངས་ལ་གདུགས་དཀར་ལྷ་་་་
བཅུ་བདུན་མའི་དབང་བྱང་གྲོལ་དང་བཅས་པ། ཐུགས་རྗེ་ཆེན་པོའི་དབང་། རྟ་
མགྲིན་གསང་སྒྲུབ་ཀྱི་དབང་། སེང་གེའི་སྒྲ། ཁྱུང་ནག ཀླུ་དབང་རྒྱལ་པོ།
འཇམ་དབྱངས་ནག་པོ། སྨན་བླ་མ་བྲོ་བརྩེགས་རྣམས་ཀྱི་རྗེས་གནང་བཅས་སྩལ་
ཅིང་། སྒར་གྲོང་གཉིས་ཀྱི་རིམ་གྲོར་མགོན་པོའི་ཞི་བའི་སྦྱིན་སྲེག་གནང་།
ཕྱོགས་ནས་འོངས་པའི་དད་ལྡན་འགར་སྐྱབས་ཁྲིད་དང་། གཉན་ཆེན་གྱི་གཏོར་
ཆོག་སོགས་ལྗགས་ལུང་ཁ་ཤས་སྩལ། བསེ་མཆོག་སྤྲུལ་རིན་པོ་ཆེར་རྗེ་ཉིད་ཀྱི་
བཀའ་འབུམ་ལས། ལེའུ་ཚན་འགའ་དང་། གདན་སར་འབྱོན་ཉེའི་སྐབས་ཚེ་
མདོའི་ལུང་དང་ཡིད་བཞིན་འཁོར་ལོའི་སྣང་བརྙན་ཞིག་གནང་སྟེ་ཞབས་པད་་་་
ཡུན་རིང་བརྟན་པ་དང་། འཆད་རྩོད་རྩོམ་པ་སོགས་ཀྱི་སྒོས་རྗེའི་བསྟན་པ་ལ་བྱ་
བ་རྒྱ་ཆེར་མཛད་དགོས་ཚུལ་གྱི་བསླབ་བྱ་ནན་ཏན་ཆེ་བ་གནང་། ཆར་དཀོན་
སྟབས་ཞིང་པ་རྣམས་ཀྱིས་ནན་ཞུས་ལྟར་བསངས་མཆོད་ཅིག་གསུངས་འཕྲལ་་་་་
སྤྲིན་འདུས་ཏེ་ཞག་གྲངས་མང་པོར་ཚར་རྒྱུན་ཆད་མེད་དུ་བབས་པ་ཕྱི་ནང་གི་་་་
འབྱུང་བ་ལ་དབང་ཐོབ་པའི་རང་མདངས་ཅུང་ཟད་དམ་སྙམ། གཞི་བྱེས་ཀྱི་
བསྒྲུབ་བྱ་བཞི་བཅུ་ཞེ་གཉིས་བསྙེན་རྫོགས་དང་ཉི་ཤུ་རྩ་གསུམ་དགེ་ཚུལ་དུ་་་་་་
416



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྒྲུབས། བསེ་མཆོག་སྤྲུལ་རིན་པོ་ཆེ་སྐུ་བསྟུན་ཅུང་ཟད་ཡོད་སྟབས་འདིར་
བཞུགས་རིང་རྗེ་ཉིད་ནས་བྱབས་ཁྲུས་རེ་གནང་བས་སྐུ་ཁམས་དྭངས་ཤིང་ཐུགས་
རིག་ཇེ་གསལ་དུ་སོང་སྟེ། ཞལ་ནས་ཀྱང་ད་ངས་དཔེ་ཆ་རེར་བལྟས་ན་ཡང་ཤེས་
རྒྱུ་རེད་སྙམ་པ་ཞིག་འོངས་འདུག་གསུངས། གནམ་ལ་དང་ཧོར་ཚང་གི་གྱོད་ལ་
འདོགས་ཆིངས་མཛད། ཕྱོགས་ཐག་རིང་ནས་འོངས་པའི་མཇལ་བ་རྣམས་ལ་
ཕྱག་དབང་། འཕོ་བ། བསྔོ་སྨོན། ལྗགས་ལུང་ཕྲན་བུ་བཅས་ཀྱིས་རེ་བ་བསྐངས།
ཧོར་ཚང་ཤོག་པ་གཞན་པ་རྣམས་ལའང་བསྔོ་སྨོན་དང་རིམ་གྲོ་སོགས་སྒར་དུ་་་་་
བཞུགས་བཞིན་པར་གནང་། ཉིན་སྔ་ཕྱིར་གྲྭ་ཚང་གི་བགྲོ་གླེང་དང་ཚོགས་
འདོན་སོགས་ལ་གཟིགས་རྟོག་གནང་ཆེད་སྐུ་རིམ་དང་ཆོས་གྲྭ་སོགས་སྐུ་མདུན་་་་་
དུ་འཚོགས་སུ་བཅུག གྲྭ་ཚང་ལ་རྒྱན་འཇུག་དང་བསྟོད་སྤྲིན་རྒྱ་མཚོ་འཇམ་
དཔལ་མཚན་བརྗོད་རྣམས་ཀྱི་ལུང་གནང་བའི་མཇུག་ཏུ། གྲྭ་ཚང་རིན་པོ་ཆེ་
ནས་སློབ་གཉེར་ལ་ཧུར་ཐག་མཛད་པའི་ལག་རྗེས་སུ་རིགས་ལམ་ལ་བྱང་བ་དང་།
རྟགས་གསལ་ཆགས་པ་མང་ཙམ་བྱུང་བ་ཤིན་ཏུ་ལེགས། བླ་མའི་བཀའ་བཞིན་
སྒྲུབ་པའི་མཆོད་པ་རང་དེ་ལས་ལྷག་པ་མེད། ཀིརྟིའི་སྐུ་ཕྲེང་གོང་མ་སྤང་རྟོགས་
ཤིན་ཏུ་མཐོ་བའི་བྱིན་རླབས་དང་། རང་ཉིད་ཀྱི་མནལ་ལྟས་སོགས་ཕྱི་ནང་གི་
རྟེན་འབྲེལ་རྣམས་ལ་བརྟགས་ན་དགོན་འདིར་ལེགས་པོ་ཞིག་ཡོང་སྙམ་པ་ཡོད། །
བླ་བྲང་ལྟ་བུའི་གྲྭ་ས་ཆེན་པོ་རྣམས་སུ་ཕྱོགས་ཉེ་རིང་ནས་འདུས་པའི་ཚོགས་པ་་་་
མང་སྟབས་དགེ་བཤེས་མང་དུ་ཐོན་པ་ཡིན་མོད། ས་ཆ་འདི་ཚོ་ལྟ་བུའི་མཐའ་
འཁོབ་ཀྱི་ཡུལ་དུ་སློབ་གཉེར་ལ་འབད་དེ་བསྟན་པའི་རྨང་གཞི་བཟུང་ན་ཕན་
ཡོན་བསམ་གྱིས་མི་ཁྱབ་པ་འབྱུང་བ། རྫོགས་ལྡན་གྱི་དུས་ལས་སྙིགས་མའི་དུས་
སུ་ཚུལ་ཁྲིམས་སྣ་རེ་བསྲུངས་པ་ཕན་ཡོན་ཆེ་བར་བཤད་པ་དང་རིགས་འགྲེ་ཚུལ།
ཆེ་ཕྲ་ཐམས་ཅད་ཀྱིས་གདན་ས་འདིར་དཔེ་འཛིན། སྐྱོར་སྦྱངས། དཔེ་ཁྲིད། །
417



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྩོད་པ། འཕྲོས་པ་སོགས་ལ་འདུན་པ་གཅིག་དྲིལ་གྱིས་འབད་དེ་ལོ་དང་ཟླ་བ་སྔ་
མ་ལས་ཕྱི་མ་ཇེ་བཟང་དུ་འགྲོ་བའི་སྐྱེད་ཐོན་པ་དགོས་ཚུལ། ནང་ནས་བཤད་
གཏམ་རེ་འབུད་པ་ལྟ་བུ་དང་། རེས་འགའ་རི་ཁྲོད་དུ་འགྲོ་འདོད་ཆེ་བ་དང་།
སྐབས་འགར་མཇལ་སྐོར་ལྟ་བུར་སྦྲང་འཁྱམས་ལ་ཕྱིན་ན་སྙམ་པ་དང་། རེས་
ནང་དུ་འཛུལ་ནས་ཁ་ཏོན་ཁོ་ན་བྱེད་འདོད་ལྟ་བུ་སེམས་ལ་སྣ་ཚོགས་འཆར་བ་་་
འདི་ཐོས་བསམ་གྱི་བར་ཆད་མིན་པའི་ངེས་པ་མེད་སྟབས། ཤེར་མདོར་བདུད་
ལས་ཅི་སྙེད་ཅིག་གསུངས་པ་ལྟར་ངོ་ཤེས་ནས་སྤོང་བ་གལ་ཆེ། བར་ཆད་དེ་
རིགས་བཟློག་ཕྱིར་ལྷག་ལྷའི་སྒོམ་བཟླས་དང་། ཞིང་ཁྱད་པར་ཅན་ལ་བརྟེན་
པའི་ཚོགས་གསོག་ཀྱང་དགོས་པས། རྗེ་རིན་པོ་ཆེར་འཇམ་པའི་དབྱངས་ཀྱིས་
བཀའ་སྩལ་བ་ལྟར་བླ་མ་དང་ལྷག་པའི་ལྷ་དབྱེར་མེད་ཀྱི་གསོལ་འདེབས།
བསག་སྦྱང་གི་སྒོ་དུ་མར་འབད་པ། གཞུང་ཆེན་མོ་རྣམས་ལ་ཞིབ་དཔྱོད་བྱེད་པ་
སུམ་བསྒྲིལ་དུ་འབད་དགོས་ཚུལ། མདོར་ན་ཐོས་བསམ་དང་སྒྲིག་ལམ་གང་གི་
ས་ནས་ཁུར་དུ་མ་སོང་རྒྱུན་དུ་སོང་བའི་སྒོ་ནས་སྐྱེད་ཐོན་པ་དང་། ཁྲི་རིན་པོ་ཆེ་
དང་དགེ་བསྐོས་དབུ་མཛད་སོགས་སྒྲིག་ལམ་གནོན་མཁན་རྣམས་ཀྱིས་ཀྱང་ལས་་
འབྲས་དང་བཅའ་ཡིག་དཔང་བཞག་དངོས་ཕན་གང་ཐོགས་མཛད་དགོས་ཚུལ་་་
གྱི་བསླབ་བཀོད་ཞིབ་རྒྱས་སྩལ། དྲུག་པའི་ཚེས་གཅིག་ལ་སྒར་བཏེགས་ཏེ་གནམ་
ལའི་སྒར་གསར་དུ་ཕེབས། སེར་སྐྱ་ཡོངས་ལ་གྲུབ་རྒྱལ་ཚེ་དབང་དང་། འདོན་
ཆ་ཁ་ཤས་ཀྱི་ལུང་ཐུགས་བརྟག་བཅས་སྩལ། གཏེར་ལུང་དགོན་གྱི་བསེ་བླ་བྲང་
དུ་བཞུགས་ཞག་མཛད་ཐོག་མཆོག་སྤྲུལ་རིན་པོ་ཆེ་དང་རྣམ་གཉིས་གསུང་གླེང་་་་
ཞིབ་རྒྱས་དང་། བླ་བྲང་གི་སྐུ་དོན་གང་ཅིར་ཐུགས་བརྟག་མཛད། གནམ་ལ་
གོང་མས་གདན་དྲངས་པ་བཞིན་ལྷ་ཆབ་སྒར་དུ་ཕེབས་ཉིན་སྐྱོ་ཉམས་ཤིན་ཏུ་ཆེ་་
བ་བཅས་གསུང་མགུར་ཞིག་གནང་བ་ནི། རྗེ་བློ་བཟང་རྒྱལ་བ་མ་ལུས་པའི། །
418



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཐུགས་མཁྱེན་རབ་གཅིག་བསྡུས་འཇམ་པའི་དབྱངས། །ཡོངས་སྲིད་གསུམ་
གདུག་ཅན་འདུལ་བའི་ཕྱིར། །གདངས་ཧ་ཧར་བཞད་པའི་གད་རྒྱངས་ཀྱིས། །
བདུད་གཤིན་རྗེའི་དོན་སྙིང་ལྐོག་མར་འབྱིན། །དུས་བསྐལ་པའི་བྱིན་ཟ་འཁྲུགས་
པའི་ཀློང་། །མིག་སྨན་གྱི་ལྷུན་པོ་གར་བྱེད་བཞིན། །ལྷ་ཁྲོ་ཚོགས་ཀུན་ཀྱང་འདར་
བྱེད་པའི། །དཔལ་རྡོ་རྗེ་འཇིགས་མཛད་དུས་ཀྱི་དགྲ། །རྒྱུད་ཐ་མལ་གདུལ་བྱའི་
བློ་ངོ་རུ། །མགོན་བཤེས་གཉེན་དམ་པའི་ཚུལ་བཟུང་སྟེ། །རྗེ་ཐུབ་པའི་བསྟན་པ་
ཕྱོགས་མཐར་སྤེལ། །དཔལ་འཇིགས་མེད་སྟོབས་བཅུའི་རྩལ་འཆང་བའི། །ལྷ་
དཀྱིལ་འཁོར་རྒྱ་མཚོའི་བྱེད་པོ་གང་། །མི་བདག་གི་མཐར་ཐུག་གཏན་གྱི་སྐྱབས། །
དུས་ད་ནས་བྱང་ཆུབ་སྙིང་པོའི་བར། །མགོན་ཁྱོད་ཀྱིས་འབྲལ་མེད་སྐྱབས་
མཛོད་ལ། །ཕྱི་ནང་དང་གསང་བའི་གཤིན་རྗེའི་དཔུང༌། །དུས་མྱུར་དུ་ཐུལ་བར་
བྱིན་གྱིས་རློབས། །དཔལ་སྙིང་རྗེའི་གཏེར་ཆེན་ཕྱག་དྲུག་མགོན། །ཆོས་འདུལ་
བའི་བསྟན་སྲུང་ངལ་གསོས་པོ། །ལས་དགེ་སྡིག་ཤན་འབྱེད་ཉི་མའི་བུས། །དུས་
བྱང་ཆུབ་བར་དུ་གཏན་གྲོགས་མཛོད། །ཆོས་དགེ་ལྡན་བསྟན་པའི་དབུ་འཕང་
མཐོ། །སྡེ་འདུས་ཚོགས་བཤད་སྒྲུབ་དར་ཞིང་རྒྱས། །ཡོངས་བརྟན་གཡོའི་བཀྲ་
ཤིས་གཡས་སུ་འཁྱིལ། །ཡིད་མོས་དོན་འགྲུབ་པའི་བཀྲ་ཤིས་ཤོག །ཅེས་པ་འདི་
ནི་གནམ་ལ་གོང་མའི་ལྷ་ཆབ་སྒར་དུ་འགྲོ་བའི་ལམ་བར་དུ་གདན་ས་ཆེན་པོ་་་་
བཀྲ་ཤིས་འཁྱིལ་གྱི་སྟེང་གི་ཐད་དུ་ཆུ་འཛིན་ལང་ལོང་འཁྲུགས་པས་རྐྱེན་བྱས་ཏེ།
འཁྲུལ་སྣང་ཟ་ཟིའི་བླ་བརྡོལ་ཡི་གེའི་ལམ་དུ་སྤེལ་བ་མངྒ་ལཾ། ཞེས་པའོ། །ཆིབས་
བསུ་སེར་སྦྲེངས་དང་བཅས་ལྷ་ཆབ་སྒར་དུ་བྱོན། རྗེས་སོར་གཟིགས་སྣང་འདིའི་
རྒྱུ་མཚན་ཇི་ལྟར་ཡིན་ནན་གྱིས་ཞུས་པར། ཞལ་ནས། འདི་སྐབས་མཐོང་སྣང་
བྱུང་བ་གཏན་མིན། ཀུན་མཁྱེན་སྐུ་ཕྲེང་གོང་མ་རྣམས་ཀྱི་མཛད་པ་དང་ཕྱག་
རྗེས་དྲན་པས་དད་གུས་ཤུགས་དྲག་སྐྱེས་པ་དང་། བླ་བྲང་ཐད་ཀྱི་ནམ་མཁར་
419



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྤྲིན་ཞིག་མཐོང་བས་རྐྱེན་བྱས་ཡིད་ངོར་འཇིགས་བྱེད་ཞལ་ཕྱག་ཡོངས་རྫོགས་་་་་
ཤིན་ཏུ་ཁྲོས་པའི་ཉམས་ཅན་མེ་དཔུང་འབར་བའི་ཀློང་ན་འགྱིང་ཚུལ་གྱིས་་་་་་་
བཞུགས་པའི་རྩ་ཞལ་གྱི་གཙུག་ཏུ་སྐྱབས་རྗེ་གསུམ་པ། འོག་ཏུ་སྐྱེས་བུ་གསུམ་གྱི་
ཆོས་སྐྱོང་བཅས་གསལ་བོར་ཤར་བྱུང་བས། མོས་གུས་དྲག་པོས་མཆི་མ་འཁྲུགས་
པ་ཡུན་རིང་ཆོད་དཀའ་བ་བྱུང་ཞིང་། ཆོས་སྡེ་ཆེན་པོ་འདི་རྡོ་རྗེ་འཇིགས་བྱེད་
རང་གི་གདན་ས་དངོས་ཡིན་པར་ཡིད་ཆེས་པས་ཚིགས་བཅད་འདི་དག་བསྡེབས་
པ་སླར་ཡི་གེར་བཀོད་པ་ལས། རྒྱུ་མཚན་གཞན་ཅི་ཡང་མེད་པས་ཁྱེད་རྣམས་
དད་པ་ཆེ་བའི་ཁུལ་གྱིས་བླ་མ་ཟོག་པོར་མི་གཏོང་བ་ཞུ་གསུངས། བླ་བྲང་གི་
དགེ་བཤེས་འགའ་ཞིག་ནས་ཞུས་པ་ལྟར། ལམ་གཙོའི་བཤད་ལུང་ཞིབ་པར་སྩལ་
བས་ཐུགས་རང་དབང་མེད་པར་ཕྲོགས་ནས་བསྔགས་བརྗོད་ཁོ་ནས་དུས་འདའ་
བ་བྱུང༌། འདི་དུས་དཔལ་ལྡན་བཀྲ་ཤིས་འཁྱིལ་ནས་གྲྭ་པ་བགྲེས་གཞོན་སྟོང་
ཕྲག་ལྷག་ཙམ་དང་གཞན་སེར་སྐྱ་མང་པོ་མཇལ་དུ་འོང་བར་ཕྱག་དབང་དང་།
བསྔོ་སྨོན་ལྗགས་ལུང་ཕྲན་བུ་བཅས་ཀྱིས་འདུན་པ་བསྐངས། བླ་བྲང་གི་ནང་
ཆེན་སོ་སོས་འཚམས་ཞུ་བ་འབྱོར་བར་བཀའ་ལན་དང་གནང་སྐྱེས་སོགས་གཟབ།
སླར་ཡང་བཏེགས་ནས་རོང་བར་སྒར་གྲོང་ལ་གྲུབ་རྒྱལ་ཚེ་དབང་དང་། མགོན་
པོ་ཕྱག་དྲུག་པའི་རྗེས་གནང་། ཁ་གྱའི་དགོན་རྙིང་དུ་སེར་སྐྱ་རྣམས་ལ་རྟ་མགྲིན་
གསང་སྒྲུབ་ཀྱི་དབང་དང་ལྗགས་ལུང་ཁ་ཤས་ཐུགས་བརྟག་བཅས་སྩལ། ཁ་གྱ་
སྟོད་མའི་སྒར་དུ་འཇིགས་བྱེད་ཞལ་གཅིག་ཕྱག་གཉིས་པའི་རྗེས་གནང་དང་།
གྲུབ་རྒྱལ་ཚེ་དབང་སྩལ་ཅིང་ཐུགས་བརྟག་དང་བསླབ་བཀོད་བཀའ་དྲིན་
བསྐྱངས། ཁེ་ཐཱ་གཏེར་སྟོན་གྱིས་སྡོད་གནས་སུ་གདན་དྲངས་པར་ལྗགས་ལུང་ཁ་
ཤས་སྩལ། རྒྱ་ཚང་རི་ཁྲོད་པ་ཧོར་ཚང་ནས་འདིའི་བར་ཞབས་ཕྱིར་འབྲངས་པ་
འདི་དུས་ཐུགས་འདུན་བཞིན་གཅོད་དབང་ནམ་མཁའ་སྒོ་འབྱེད་དང་། བདེ་
420



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཆོག་དཀར་པོའི་བྱིན་རླབས་སོགས་སྩལ་ཏེ་བཞུགས་གནས་ཀྱི་རི་ཁྲོད་དུ་ཕེབས།
རྗེ་ཉིད་ནས་གཉན་ཆེན་གྱི་ཉེ་འདབས་སུ་བསངས་དང་གཏེར་འབུལ་བ་མཛད་་་་
འཕྲལ་གཉན་གྱི་རི་རྩེ་ནས་སྤྲིན་འཁྲིགས་ཏེ་དྲག་ཆར་འབབ་པ་བྱུང་། མཛོད་
དགེ་སྒར་རྙིང་དུ་བྱོན་ཏེ་སེར་སྐྱ་རྣམས་ལ་གསང་འདུས་འཕགས་ལུགས་ཟུར་་་་་་
བཀའི་དབང་དང༌། དགའ་ལྡན་ལྷ་བརྒྱ་མའི་ལུང་སོགས་གནང་། འཁྲུགས་ལོང་
འགའ་རེ་ཡོད་པ་ཅུང་ཟད་འགྲིག་ཡོད་སྟབས་གྲྭ་ཚང་ལ་ཕྱིན་ཆད་ཕྱི་ནང་གི་རྐྱེན་
ཅི་འདྲས་གཙེས་ཀྱང་རང་རྒྱུད་ཀྱི་བསླབ་པ་ལ་ཐུགས་འདང་གནང་དགོས་ཚུལ་་་
གྱི་བཀོད་ཁྱབ་སྩལ། བསྒྲུབ་བྱ་འགར་ཚིགས་སྔ་ཕྱིའི་སྡོམ་པ་གནང༌། དམེ་བོ་
ཤོག་པས་གདན་དྲངས་པ་བཞིན་ཁྲ་ཚང་རི་ཁྲོད་དུ་བཞུགས་ཞག་དང༌། དམེ་
བོའི་དཔོན་ཚང་དུ་རིམ་གྲོ་འགའ་ཞིག་སྩལ། གཙོས་སྒར་དུ་ཕེབས་ཏེ། སེར་སྐྱ་
ཐུན་མོང་ལ་འཇིགས་བྱེད་དཔའ་བོ་གཅིག་པའི་དབང་དང༌། གདུགས་དཀར་གྱི་
བྱད་གྲོལ། འཇམ་དབྱངས་དམར་སེར་དང༌། རྟ་མགྲིན་གསང་སྒྲུབ་ཀྱི་རྗེས་
གནང་། འགའ་ཞིག་གིས་ཞུས་ཏེ་གྲྭ་མང་ལ་བྱིན་རླབས་སྤུངས་ཞུས་ཀྱི་ཁྲིད་ཞིབ་
རྒྱས་དང་། གུར་ལྷ་བརྒྱད་ཀྱི་རྗེས་གནང་སྩལ་བའི་མཇུག་ཏུ། ད་ལམ་རྟེན་
འབྲེལ་ཙམ་དུ་ལམ་ཁྲིད་བསྡུས་པ་ཞིག་ཕུལ་བ་ཡིན། རྗེས་སོར་མཆོག་སྤྲུལ་རིན་
པོ་ཆེ་དང༌། གྲྭ་ཚང་བཅས་ལ་ལམ་ཁྲིད་རྒྱས་པ་ཞིག་འབུལ་རྒྱུའི་འདུན་པ་ཡོད།
དགོན་པ་འདི་དགའ་ལྡན་པའི་དགོན་ཆེན་ཞིག་ཡིན་སྟབས་ཁྱེད་རྣམས་ཀྱིས་རྗེའི་
རིང་ལུགས་འདི་གཞན་ཕྱོགས་ཀྱི་བསྲེ་བསླད་མེད་པར་བཤད་སྒྲུབ་རྣལ་མས་་་་་
འཛིན་གང་ཐུབ་དགོས་ཚུལ་དང་། ལྷག་པར་གྲྭ་ཚང་གི་བྱ་བའི་གཙོ་བོ་སློབ་
གཉེར་ཡིན་པས་འདི་ལ་ཐམས་ཅད་ཀྱིས་ཁུར་ལེན་གནང་དགོས་ཚུལ། ལས་སྣེ་
སོ་སོས་ཀྱང་དེ་མཐུན་གྱིས་དོ་དམ་དགོས་ཚུལ་སོགས་བསླབ་བྱ་ཁྱབ་ཆེ་བ་སྩལ།
ཁྲི་སྤྲུལ་རིན་པོ་ཆེ་དྲུང་འཁོད་བཅས་ལ་ཚེ་དབང་སྩལ་ཅིང་། གཙོས་མཚམས་
421



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་སྤྲུལ་སྐུ་དགེ་ཚུལ་དང་། འགའ་ཞིག་བསྙེན་རྫོགས་སུ་བསྒྲུབས། ཙ་ཡུ་ཕྱོགས་
ནས་གདན་དྲངས་པ་བཞིན་ཙ་ཡུ་སྒར་དུ་ཕེབས། འདུ་ཁང་དུ་རིམ་གྲོ་ཁ་ཤས་
གསུངས་ཤིང་། སེར་སྐྱ་སྤྱིར་ལྗགས་ལུང་འགའ་ཞིག་སྩལ། བླ་བྲང་ཁྲི་ཟུར་ཐོག་
ཀ་ཚང་གི་ནང་དུ་གདན་དྲངས་པ་བཞིན་ཕེབས་ཤིང་། ཙ་ཡུ་ཨ་ལགས་ཀྱི་རི་
ཁྲོད་དུ་བཞུགས་ཞག་མཛད། གཙོས་ཙ་ཡུ་གཉིས་ཀྱི་གྱོད་དོན་ལ་རེ་ཞིག་
འདོགས་ཆིངས་དང་། རིམ་གྱིས་གཏན་འགྲིགས་དགོས་ཚུལ་གསུངས་པ་དང་དུ་
བླངས། སླར་གཙོས་ནང་ཆེན་དུ་ཕེབས་ཏེ་རིམ་གྲོ་འགའ་ཞིག་གསུངས། གཙོས་
སྒར་གྲོང་གི་ཆིབས་སྐྱེལ་དང་བཅས་སྒར་བཏེགས་ཏེ། རྡོ་དཀར་དང་འབོ་ར་
སོགས་བརྒྱུད་ནས་འདོད་ཆོས་སྣ་ཚོགས་ཀྱིས་སོ་སོའི་རེ་བ་སྐོང་བཞིན་ཨ་མཆོག་་་
སྟོད་དུ་འབྱོར། བཀྲ་ཤིས་འཁྱིལ་ནས་རྒྱ་མཁར་སྐུ་ཕྱོགས་རིན་པོ་ཆེ་ཆེད་གཉེར་
གྱིས་ཕེབས་ཏེ་མཇལ་འཛོམ་ཐོག་རྗེ་རིན་པོ་ཆེའི་སྐུ་བརྙན་ཁྱད་མཚར་དང་་་་་་་
དངོས་པོའི་འབུལ་བ་བཏེགས། ཐུགས་འདུན་ལྟར་རྒྱུན་པའི་མཆོད་པ་དེ་སླར་
ཕུལ་ནས་མཆོད་པའི་འདོན་འགྲིག་དང༌། རྗེའི་བསྟོད་པ་དོན་ལྡན་མ་བཅས་
ལྷན་ཅིག་གསུངས་པ་གནང༌། གང་ཅིའི་གསུང་གླེང་རྒྱུན་རིང་མཛད། རྗེ་འདིའི་
ལུང་དང་རྟོགས་པའི་ཡོན་ཏན་གྱིས་ཐུགས་ཕྲོགས་ཏེ། དྲུང་འཁོད་རྣམས་ལ།
ཁྱེད་ཚོས་སྐྱེས་བུ་དམ་པ་འདི་ལྟ་བུའི་ཞབས་ཕྱི་བསྒྲུབ་རྒྱུ་བྱུང་བ་སྐལ་བ་བཟང་་་་
བས་ཅི་བྱས་དགྱེས་པའི་མཆོད་སྤྲིན་དུ་འགྲོ་བ་ཞིག་མཛད་དགོས་ཞེས་བསླབ་བྱ་་་
གནང༌། སོག་པོ་ནས་གཙང་ལཱ་ཁ་སྤྲུལ་བའི་སྐུ་སོགས་མི་སྣ་ཁ་ཤས་རིང་བསུར་
འབྱོར། ཉི་མ་ལུང་རོང་འབྲོག་སོ་སོ་དང་། ཤིས་ཚང་སོགས་མི་ཁྱིམ་སོ་སོར་
འདོད་ཆོས་སྩལ་ཅིང་ཇ་སག་གི་རུ་སྡེར་ཕེབས། བཀྲ་ཤིས་འཁྱིལ་མཁན་ཆེན་རྡོ་
རྗེ་འཆང་ངག་དབང་དགེ་ལེགས་པའི་ཡང་སྤྲུལ་རིན་པོ་ཆེ་དེ་ཕྱོགས་སུ་ཕེབས་པ་་
མཇལ་འཛོམ་སྐབས་གསུང་གླེང་རྒྱུན་རིང་གནང་ཞིང་སྤྲུལ་བའི་སྐུ་རིན་པོ་ཆེ་་་་་
422



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སློབ་གཉེར་ལ་ཧུར་སྐྱེད་དགོས་ཚུལ་དང་། འཆད་རྩོད་རྩོམ་པའི་སྒོས་རྗེའི་
བསྟན་པ་ལ་ཕན་པ་རྒྱ་ཆེར་བསྒྲུབ་དགོས་ཚུལ། ཁོང་གིས་ཁྱེད་ཚོ་ལ་རེ་ལྟོས་བྱས་
ནས་སྡོད་རྒྱུ་ཡིན་པས་ཅིས་ཀྱང་ཐུགས་ལ་འཛིན་དགོས་ཚུལ་བཅས་ཀྱི་བསླབ་་་་་
གདམས་ཁྱད་དུ་ཐོན་པ་སྩལ། སོག་ཕྱོགས་ཀྱི་བླ་གྲྭ་རྣམས་དང་། སའི་དོད་དྲག་
རིམ་མི་སེར་བཅས་ནས་ཆིབས་བསུ་དང་། ཐབ་བསུ་བཅས་བདུན་པའི་བཅོ་
བརྒྱད་ཉིན་ཆིང་ཝང་གི་ཨུ་རྒེའི་ཐོག་ཏུ་འབྱོར། དེ་ཉིན་ཆིབས་བསུ་བ་རྣམས་ཀྱི་
སྔོན་དུ་ཆར་དྲག་འབབ་པའི་སྤྲིན་ཕུང་ཞིག་བྱུང་བ་རྗེ་ཉིད་སྐུ་འཁོར་བཅས་ཀྱི་་་་
ཐོག་ཏུ་མ་བབས་པར་གཡས་སྐོར་བྱས་ནས་མི་མངོན་པར་གྱུར་པ་དཀར་ཕྱོགས་་་
སྐྱོང་བ་རྣམས་ཀྱིས་བསུ་མ་ངོ་མཚར་ཅན་དུ་སྣང་། བླ་བྲང་བཀྲ་ཤིས་འཁྱིལ་གྱི་
ཁྲི་ཟུར་དགེ་འདུན་དར་རྒྱས་སྤྲུལ་བའི་སྐུ་མཇལ་བར་ཕེབས་ཏེ་ཞུ་ནན་ལྟར་གུར་་
དྲག་མེ་འཁྱིལ་གྱི་དབང་དང་། སེང་གདོང་བདུད་འདུལ་དྲག་མོའི་དབང༌། །
གཟའི་སྲོག་གཏད་བཅས་འདུན་པ་དང་སྦྱར། ཤིང་བཟའ་རིན་པོ་ཆེའི་སྐུ་དབོན་
དང་རྭ་རྒྱའི་དགོན་པ་ལ་ལྟ་རྟོག་གི་ཆེད་ཕྱག་མཛོད་ཆུང་བ་མངགས་ཏེ། ནང་
ཆེན་དང་། དགོན་སོ་སོར་བརྟག་ལན། བླ་མ་རིན་པོ་ཆེའི་ཡང་སྤྲུལ་རྩད་གཅོད་
དང་ཞབས་བརྟན་གལ་ཆེ་ཚུལ། དགོན་པའི་འཆད་ཉན་དང་། སྒྲིག་ལམ་སོགས་
ཉམས་མི་རུང་ཚུལ་གྱི་གསུང་འཕྲིན་གནང་། ཉི་ཤུ་ནས་དཀྱིལ་འཁོར་གྱི་ས་
སྟེགས་བཟོ་རྒྱུ་སོགས་ཀྱི་ལྗགས་བཀོད་སྩལ་ཏེ། ས་ཆོག་གནད་སྨིན་མཛད། ཐོག་
མཐའ་བར་གྱི་ཕྱག་བཞེས་རྣམས་སླ་ཆོས་སུ་མ་སོང་བར་སློབ་དཔོན་གྱིས་མཛད་་་
དགོས་རྣམས་རྗེ་ཉིད་ནས་ཆ་ཕྲ་མོ་ཙམ་ཡང་མ་ཉམས་པར་བཀའ་དྲིན་བསྐྱངས།
གྲུབ་ཆེན་སྐལ་ལྡན་རྒྱ་མཚོའི་མཆོག་སྤྲུལ་རིན་པོ་ཆེ་འབྲོག་ཕྱོགས་སུ་བྱོན་པ་་་་་་
གནས་དེ་དང་ཧ་ཅང་མི་རིང་བ་རྒྱ་ཤིང་ཁ་མདོ་ཞེས་པར་བཞུགས་སྒར་ཡོད་པའི་
ཐོག་ཏུ་ནན་ཏན་ཆེན་པོས་གདན་དྲངས་པ་བཞིན་ཉེར་བརྒྱད་ལ་གྲྭ་ཚང་ཁྲི་ལས་་
423



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཐོག་པ་འདན་སྤྲུལ་བའི་སྐུ་སོགས་བླ་གྲྭ་མི་ཉུང་ཙམ་དང་། ཧོར་སོ་ནག་ཕྱོགས་
ཀྱི་ཆིབས་བསུ་ཇ་ཐབ་དང་བཅས་རྣམ་གཉིས་མཇལ་འཛོམ་མཛད། ཤར་རིན་པོ་
ཆེ་ནས་རེབ་གོང་རོང་འབྲོག་གི་བྱ་བ་ལམ་དུ་མི་འགྲོ་བ་དང་། ཐ་ན་སའི་སྟེང་དུ་
རྩ་མི་སྐྱེ་ཞིང་། ཆུ་རྣམས་ཀྱང་སྐམ་པ་སོགས་བཀྲ་མི་ཤིས་པའི་མཚན་མ་མང་
སྟབས། འདི་དག་རྗེ་ཉིད་ནས་ཐུགས་ལ་བསྣམས་ཏེ་ཐམས་ཅད་ལ་གདུགས་
དཀར་གྱི་དབང་དང༌། ཡུལ་ལྷར་གཉེར་གཏད་ཅིག་མཛད་དགོས་ཚུལ་ནན་ཞུ་
བགྱིས། སྐུ་ཕྱོགས་ཤར་ཚང་དཔལ་ཆོས་མཁན་ཆེན་སྤྲུལ་བའི་སྐུ། གྲྭ་ཚང་ཁྲི་བ་
འདན་སྤྲུལ་སྐུ། བདེ་ཆེན་ལྷོ་བྲག་ཚང་། རྫོང་དཀར་ཆུང་བ་སྤྲུལ་སྐུ་སོགས་བླ་
སྤྲུལ་དུ་མས་གཙོས་སེར་སྐྱ་ཆེས་མང་བར་གདུགས་དཀར་ལྷ་བཅུ་བདུན་མའི་་་་་
དབང་། ཐུགས་རྗེ་ཆེན་པོ་ཕྱག་བཞི་བའི་རྗེས་གནང༌། གྲུབ་རྒྱལ་ཚེ་དབང་
བཅས་སྩལ། ཤར་མཆོག་སྤྲུལ་རིན་པོ་ཆེ་དང་། ཁོང་རྣམ་གཉིས་རི་རྩེར་ཕེབས་
ཏེ་སྔར་ཞུས་ལྟར་ཡུལ་ཁྲུས་དང་། ཡུལ་སྐྱོང་མཐུ་བོ་ཆེ་རྣམས་ལ་དམ་བསྒྲགས་
མཛད་པའི་ཚེ་མི་མིན་རྣམས་བྲན་དུ་འཁོལ་བའི་རྟགས་མཚན་མང་། ཕྱིར་
ཕེབས་ཏེ་ཤར་གྱི་གཟིམས་གུར་དུ་གོང་སྨོས་བླ་སྤྲུལ་རྣམས་ལ་རིགས་གསུམ་སྤྱི་་་་་
སྒྲུབ་ཀྱི་རྗེས་གནང་དང་། ལམ་གཙོའི་ཁྲིད་གཟབ་བཤད་ཕུན་སུམ་ཚོགས་པས་
བརྒྱན་པ་སྩལ། སྔ་མོ་རོང་བོའི་དགོན་ཆེན་དུ་བླ་གྲྭ་ཐུགས་མི་མཐུན་པའི་
འཁྲུགས་ཟིང་ཆེ་ངེས་ཤིག་བྱུང་བ་སླར་གཏན་འགྲིག་དགོས་ཚུལ་གྱི་བཀའ་ནན་་་་
ནང་ཉམས་ལུགས་སུ་སྩལ། བརྒྱད་པའི་ཚེས་གཉིས་ཀྱི་ཉིན་ཨུནེའི་སྟེང་གི་
བཞུགས་སྒར་དུ་ཕེབས། ཤིང་བཟའ་རིན་པོ་ཆེའི་ཕྱག་མཛོད་སྨད་ཕྱོགས་སུ་སོང་
བ་ལས་དོན་གེགས་མེད་དུ་འགྲུབ་ནས་རང་དགོན་དུ་འབྱོར་བ་འདི་དུས་རྗེ་ཉིད་་
ཀྱི་དྲུང་དུ་འཚམས་ཞུས་འབུལ་བར་འོངས་པ་ལ་དགྱེས་པའི་གསུང་གླེང་མཛད། །
ས་ཆོག་མ་མཛད་གོང་དུ་ཤྭ་འོད་རྒྱུག་པ་དང་། ཆར་རླུང་དྲག་པོ་ལྡང་བ་སོགས་
424



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཚུབ་ལྟས་མང་ཡང་ས་ཆོག་གནང་ཕྱིན་ཆད་འཚུབ་རིགས་རྣམས་རང་ཞིར་་་་་་་
སོང་། ཞལ་ནས་ཀྱང་ཆོས་བཀའ་འདི་ལ་ནག་ཕྱོགས་པ་རྣམས་མ་དགའ་བར་
ཡོད་ཤས་ཆེ་ཡང་ཁོ་རང་ཚོའི་དབང་དུ་གཏོང་རྒྱུ་མིན་ཞེས་གྲུབ་པའི་གདེང་ཐོབ་་
པའི་གསུང་གནང་། དེ་དུས་ཨུངྒེ་ཡོད་ས་ཤྭ་བོ་རུ་ཕྱོར་གྱི་འདབས། ཀུན་མཁྱེན་
གོང་མས་བཀྲ་ཤིས་འཁྱིལ་གསར་འདེབས་ཀྱི་ཐོག་མའི་སྐར་འཛིན་གནང་ས་བཀྲ་
ཤིས་ཆུ་མགོ་ཞེས་གྲགས་པ་དེ་ཡིན། སྔར་གྱི་ལྗགས་བཀོད་ལྟར་རྡུལ་ཚོན་གྱི་
དཀྱིལ་འཁོར་ཆེན་པོའང་བཞེངས་གྲུབ་བསྟུན། དཔལ་ལྡན་བླ་མ་དམ་པ་ཉིད། །
བདེན་དོན་རྣམ་པ་བཅུ་གཅིག་གི་བདག་ཉིད། དེ་ཉིད་རྣམ་པ་བཅུ་དྲུག་རིག་པ། །
རྣམ་ཀུན་མཆོག་ལྡན་གྱི་སྟོང་གཟུགས་ཕྱག་རྒྱ་ཆེན་པོ་དང་མཉམ་པར་སྦྱོར་བའི་་་
བདེ་ཆེན་རང་གི་རིག་པའི་ངོ་བོ་དཔལ་ལྡན་དམ་པ་དང་པོའི་སངས་རྒྱས་དུས་ཀྱི་
འཁོར་ལོའི་སྐུར་བཞེངས་ཏེ། གཙང་སྤྲུལ་སྐུ་ཆེ་ཆུང་གཉིས། སྨྲ་སྐམ་ཚང་། རི་ཤེ་
ཚང་སོགས་གཙང་རྭ་རྒྱའི་བླ་མ་དུ་མ་དང་། ཡར་ནང་བདེ་ཆེན་ཆུང་བ་ཚང་།
བླ་བྲང་ཚོ་འདུ་སྤྲུལ་སྐུ། ནོ་མོན་ཚང་སོགས་སོག་པའི་བླ་སྤྲུལ་དུ་མ། གཙང་རྭ་
རྒྱུའི་བཀའ་རམས་ཁ་ཤས་ཀྱིས་གཙོས་བོད་སོག་གི་སེར་སྐྱ་འཛིན་མའི་མདངས་་་་
སྒྱུར་བ་ཙམ་ལ་ཚེས་ལྔ་ནས་བཟུང་ཉིན་བཞིའི་རིང་ལ་རྒྱུད་སྡེ་གཞན་དང་བཤད་
སྲོལ་མི་འདྲ་བའི་ཤིང་རྟའི་སྲོལ་ཆེན་དཔལ་དུས་ཀྱི་འཁོར་ལོའི་དབང་བསྐུར་
ཟབ་མོ་སྔོན་འགྲོ་སློབ་མ་རྗེས་འཛིན་སྟ་གོན་གྱི་རིམ་པ་སྔོན་དུ་བཏང་སྟེ་དཀྱིལ་་་་
འཁོར་དུ་འཇུག་པའི་སྒོ་རྣམས་དང༌། བསྐྱེད་རིམ་སྒོམ་པའི་སྣོད་རུང་དུ་བྱེད་པ་
བྱིས་པ་ལྟར་འཇུག་པའི་དབང་བདུན། རྫོགས་རིམ་གྱི་སྣོད་རུང་དུ་བྱེད་པ་
དབང་གོང་མ་བཞི་གོང་ཆེན་བཞི་རྡོ་རྗེ་སློབ་དཔོན་བདག་པོ་ཆེན་པོའི་དབང་་་་་
དང་བཅས་པ་སོ་སོའི་སྐབས་སུ་རྒྱུད་དོན་ལམ་གྱི་རིམ་པར་བསྒྲིག་ཚུལ་སོགས་་་་་
བརྡ་དོན་འཕྲོད་ངེས་ཀྱི་གསུང་བཤད་འབྱམས་སུ་ཀླས་པ་དང་སྦྲགས་ཏེ་རྗེ་་་་་་
425



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཐམས་ཅད་མཁྱེན་པ་ཡབ་སྲས་ཀྱི་དགོངས་དོན་དང་། ཤིང་བཟའ་རྡོ་རྗེ་འཆང་
སོགས་བརྒྱུད་ལྡན་བླ་མའི་ཕྱག་བཞེས་ཐུན་མོང་མ་ཡིན་པ་ཇི་ལྟ་བ་བཞིན་སྨིན་་་་
རྒྱས་སུ་སྩལ། སློབ་དཔོན་གྱི་དབང་གི་མཇུག་ཏུ་ཤྭ་བོའི་མདོ་ཀུན་མཁྱེན་འཇམ་
དབྱངས་བཞད་པས་མདོ་སྔགས་ཀྱི་འཆད་ཉན་གསར་དུ་ཚུགས་པའི་གནས་ཡིན་་
པ་དང༌། བྲག་དམར་གཞུང་སྐྱབས་རྗེ་གསུམ་པ་བློ་བཟང་ཐུབ་བསྟན་འཇིགས་
མེད་རྒྱ་མཚོས་རྡོ་རྗེ་ཕྲེང་བའི་དབང་གནང་ས་ཡིན་སྟབས་སྐྱེས་ཆེན་དམ་པའི་་་་་
ཞབས་ཀྱིས་བཅགས་ཤིང་བྱིན་གྱིས་བརླབས་པའི་གནས་འདི་ལྟ་བུར་ས་ཆོག་་་་་་
སོགས་མ་བྱས་ནའང་ཆོག་མོད། འོན་ཀྱང་ཕྱག་ལེན་མ་ཉམས་ཙམ་རེ་བྱས་པ་
ཡིན་ཚུལ། དེ་ལྟ་བུའི་འཆད་ཉན་བྱེད་པ་བླ་མའི་བཀའ་དྲིན་ལ་བརྟེན་ཚུལ་ལས་
འཕྲོས་ནས་སྐྱབས་རྗེ་ཤིང་བཟའ་རིན་པོ་ཆེའི་རྣམ་ཐར་རགས་བསྡུས་དང༌། སྐུ་
ཚེའི་སྟོད་ལ་མཇལ་རྒྱུ་མ་སོང་། ཞབས་པད་བསྟེན་ཕྱིན་ཆད་ཡུན་རིང་མ་
བཞུགས་ཚུལ་གསུངས་ནས་སྤྱན་ཆབ་ཆོད་དཀའ་བ་ཡུན་རིང་བསིལ་བས་དེར་་་་་
འཁོད་དྲག་ཞན་ཐམས་ཅད་ཡིད་སྐྱོ་ཆམ་མེ་བར་སོང་། མཇུག་ཏུ་འདིར་དབང་
གསན་མཁན་གྱིས་དབང་དུས་སུ་ཁས་བླངས་པའི་དམ་སྡོམ་ཚུལ་བཞིན་བསྲུང་བ་
གཞིར་བཞག་གི་སྟེང་ནས་འཇམ་མགོན་བླ་མའི་བཀའ་སྲོལ་བཞིན་ཐོས་བསམ་་་་
སྒོམ་པར་ཆིག་དྲིལ་དུ་འབད་དེ་མ་འོངས་རིགས་ལྡན་དྲག་པོ་འཁོར་ལོ་ཅན་གྱི་་་་
དུས་སུ་ཀླ་ཀློའི་དཔུང་ཚོགས་རྨག་མེད་དུ་བཅོམ་སྟེ་གསང་ཆེན་ཟབ་མོའི་ཆོས་་་་་
འཁོར་སྐོར་བའི་ཚེ་འཁོར་གྱི་ཐོག་མར་སྐྱེས་ནས་གསུང་གི་བདུད་རྩི་ལ་ངོམས་་་་་
མེད་དུ་ལོངས་སྤྱོད་པའི་སྨོན་འདུན་དྲག་པོའི་སྒོས་བསྐོར་བར་འགྲོ་དགོས་ཚུལ་་་་་
གྱི་ཞལ་གདམས་བཀའ་དྲིན་བསྐྱངས། ཚེས་དགུའི་ཉིན་ཚོགས་འཁོར་གནང་།
དངོས་འབུལ་སྤམས་མཐོ་བ་དང་བཅས་བཀྲ་ཤིས་འཁྱིལ་ཚོ་འདུ་སྤྲུལ་བའི་སྐུ་་་་
ནས་བརྟན་བཞུགས་ཀྱི་བཤད་པ་རྒྱ་ཆེར་ཞུས་པའི་བཀའ་ལན། ཞལ་བཞེས་
426



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཟང་པོ་དང༌། མི་རིང་བར་ས་ཕྱོགས་འདིར་དུས་འཁོར་གྱི་ཆོ་ག་རེ་ཚུགས་ན་
ལེགས་ཚུལ་སོགས་གསུངས་པར། སྐྱབས་མགོན་མཆོག་གི་ཐུགས་བསྐྱེད་དང་།
གདུལ་བྱའི་བསོད་ནམས་ཀྱི་འབྲས་བུ་དུས་སུ་སྨིན་ཏེ། ཐམས་ཅད་ཀྱིས་དགའ་
བཞིན་དང་བླང་གི་སྒོ་ནས་བེ་སུའི་སེར་མང་ལ་འཇམ་དཔལ་དགོངས་རྒྱན་དང་།
སོག་པོ་ནས་ཆོག་ཆེན་བློ་འཛིན་བྱེད་མཁན་གྲྭ་བ་བདུན་ཅུ་རྩ་གྲངས་བྱུང་སྟེ་དུས་
འཁོར་ཚུགས་རྒྱུ་བྱས་པར་དགྱེས་པའི་བཀའ་ལན་ཡིད་ཚིམ་པ་སྩལ། སླར་གསན་
མཁན་སྔ་མ་རྣམས་ལ་བདེ་མཆོག་ལུ་ཨི་པ། འཇིགས་བྱེད་དཔའ་ཅིག ཀུན་རིག་
རྣམས་ཀྱི་དབང་དང་། ཉུང་བསྡུས་ལ་རྣལ་འབྱོར་མའི་བྱིན་རླབས། གུར་ཁྲོ་
བཅུས་བསྐོར་བ། ཤྲ་མ་ཎ། ནཱ་ག་རཀྵ། དམ་ཅན་རྣམས་ཀྱི་རྗེས་གནང༌། སྡེ་
བརྒྱུད་སྲོག་དབང་། ཉིད་ཀྱི་གསུང་ལེ་ཚན་དུ་མའི་ལྗགས་ལུང་བཅས་སྩལ། ཕྲན་
གྱིས་སྔ་མོ་ཞིག་ནས་རྗེ་འདིའི་མཁས་བཙུན་བཟང་པོའི་ཡོན་ཏན་ཡང་ཡང་ཐོས་་་
པས་མཇལ་འདོད་བཅོས་མ་མ་ཡིན་པ་བྱུང་ཡང་རེ་ཞིག་སྟབས་མ་འགྲིག འདི་
དུས་ཆེད་གཉེར་གྱིས་ཕྱིན་ཏེ་ཞལ་བཟང་ནོར་བུའི་མེ་ལོང་མངོན་དུ་གྱུར་ཅིང་་་་་
ཞབས་རྡུལ་རྙོགས་པ་མེད་པ་སྤྱི་བོས་བསྟེན་ནས་གསོལ་བ་བཏབ་པ་ལྟར་གང་་་་་་
འདོད་ཀྱི་ཆོས་བཀའ་རྣམས་སྩལ་ཅིང་། ཚེ་རབས་ཀྱི་ཕྲེང་བར་རྗེས་སུ་འཛིན་
པའི་ཞལ་བཞེས་བཟང་པོ་ཡང་ཐོབ། གཙང་མཆོག་སྤྲུལ་རིན་པོ་ཆེ་རང་ཡུལ་དུ་
ཕེབས་ཁར་བསླབ་བྱ་གནད་སྨིན་བཀའ་དྲིན་བསྐྱངས། ཚེས་བཅུ་གསུམ་ལ་
བསྒྲུབ་བྱ་བཞི་བཅུ་རྩ་གྲངས་དགེ་ཚུལ་དང་། བདུན་ཅུར་ཉེ་བ་ལ་བསྙེན་རྫོགས་
ཀྱི་སྡོམ་པ་སྩལ། མཇུག་ཏུ་སྔར་སྡོམ་པ་བླངས་པ་ཉམས་ནས་སླར་ལེན་ཁུལ་བྱེད་
པ་ནི་རང་མགོ་རང་གིས་བསྐོར་བ་ཡིན་ཚུལ་སོགས་གསུང་གནད་ཅན་འགའ་་་་་
ཞིག་གནང་བ་བསྒྲུབ་བྱའི་ཁྲོད་ན་ཚུལ་འཆལ་འགའ་ཞིག་མི་མངོན་པའི་ཚུལ་དུ་་་
ཡོད་པ་རྗེས་སོར་གསལ་པར་གྱུར་པ་དེ་མཁྱེན་པའི་གསུང་དུ་སྣང་། ཚེས་བཅུ་
A27



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཞིའི་ཉིན་ཨརྒེར་ཕེབས་ཏེ་ཚེ་དབང་རྒྱས་པ་དང་དྲུག་ཅུ་བ། བཅོ་ལྔར་མཎྜལ་
བཞི་བ་ཐུན་གཅིག་དང་། ཝང་ཚང་ལ་མགོན་པོ་སྙིང་ཞུགས་ཀྱི་རྗེས་གནང་སྩལ།
ཕྱིན་ཆད་ཆོས་སྲིད་ཀྱི་ལས་དོན་མཐའ་དག་སྐྱབས་མཆོག་ཉིད་གཅིག་པུ་ལ་རེ་་་་
ལྟོས་འཆའ་བ་ལགས་པས་ཐུགས་ལ་འཛིན་དགོས་ཚུལ་སོགས་སྙིང་ཐག་པ་ནས་་་
ཞུས་པར་རྗེས་བརྩེའི་བཀའ་ལན་གནང་། དཔོན་འབངས་ཡོངས་ཀྱི་མོས་པ་
བཞིན་རྩེ་འདུས་རི་ཆེ་བའི་རྩེར་བྱོན་ཏེ། ཚེས་བཅུ་བདུན་ལ་ལབ་ཙེ་གསར་
བསྟོད་བསང་མཆོད་དཔང་བསྟོད་བཅས་གནང་། བཅོ་བརྒྱད་ཀྱི་ཉིན་ཆིབས་
ཞལ་བསྒྱུར་བར་ཝང་ཚང་དང་སོག་པོའི་སེར་མང་དམག་མི་འགའ་དང་བཅས་་་་
པས་ཆིབས་སྐྱེལ་ཞུས་ཏེ། སྐུ་ཕྱོགས་ཤར་ཐམས་ཅད་མཁྱེན་པའི་གུར་སྒར་སྟེང་
དུ་གདན་དྲངས་པ་བཞིན་ཕེབས། ཁོང་ལ་རྡོ་རྗེ་འཇིགས་བྱེད་དམར་པོ་མདའ་
འགེང་གི་དུག་དབང་ཟབ་མོ་སྩལ་ཅིང་རྣམ་གཉིས་གསུང་གླེང་རྒྱུན་རིང་གནང་།
དེ་སྐབས་སྐུ་ཕྱོགས་རིན་པོ་ཆེ་དང་། མཁན་ཆེན་ཚང་སོགས་རོང་བོའི་བླ་གྲྭ་དུ་
མས་མི་རིང་བར་རེབ་གོང་དུ་ཕེབས་དགོས་ཚུལ་གྱི་ཞུ་བ་ཨུ་ཚུགས་ཀྱིས་ཕུལ་བར་
ཞལ་བཞེས་བཟང་པོ་གནང་། སྐུ་ཞབས་རྣམ་གཉིས་ཕན་ཚུན་འབྲལ་མི་ཕོད་
པའི་ཚུལ་མཛད་བཞིན་སྒར་ཆེན་བཏེགས་ནས་ཡོལ་རྒན་སྲིབ་ཏུ་ཕེབས། དེ་
སྐབས་སོག་པོར་ནང་མི་མཐུན་པ་ཅུད་ཟད་ཡོད་པ་གསན་འཕྲལ་ཐབས་མཁས་་་་
ཀྱི་གསུང་གིས་འདུམ་པར་མཛད། མཁྱེན་རབ་ཀྱི་དབང་ཕྱུག་བླ་བྲང་རྒྱལ་མཁན་
སྤྲུལ་རིན་པོ་ཆེས་གཙོ་མཛད་སྐྱ་སེར་མང་པོའི་ཆིབས་བསུ་དང་བཅས་ཁོ་ཚེར་་་་་
ཕེབས། སེར་སྐྱ་ཐུན་མོང་ལ་ཐུགས་རྗེ་ཆེན་པོ་ཕྱག་བཞི་བའི་རྗེས་གནང་དང་།
མི་ཁྱིམ་སོ་སོར་འདོད་ཆོས་སྩལ། རྒྱལ་མཁན་སྤྲུལ་རིན་པོ་ཆེ་མཇལ་དུ་བྱོན་པར་
ཆོས་སྲིད་ཀྱི་གསུང་གླེང་ཡུན་རིང་མཛད། མདའ་ཚན་དུ་ཕེབས་ཏེ་སྡེ་གཞུང་ལ་
ཐུགས་རྗེ་ཆེན་པོའི་རྗེས་གནང་དང་འཇིགས་བྱེད་ཞི་བའི་སྦྱིན་སྲེག་མཛད། ལྷ་
428



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བ་འགས་དཔོན་པོ་སྔ་ཕྱི་གཉིས་སོགས་མི་ཤི་འགའ་ཞིག་གཞི་བདག་ཏུ་སྐྱེས་ཡོད་་
ཟེར་བ་སོགས་ཀྱི་གནས་ཚུལ་ཞུས་པར། གཤེད་འདྲེ་འགའ་ཞིག་གིས་དེའི་ཚུལ་
བྱས་པ་ལས་དངོས་མིན་པས་དེ་འདྲ་ཡོད་ཅེས་མི་ལབ་པ་དང་། ཕྱིན་ཆད་ལྷ་བ་
ལྟ་བུའི་ཁ་གཙེས་མི་ཆོག་ཚུལ། ཡུལ་མི་རྣམས་ཀྱིས་འཕྱི་བ་མང་པོ་གསོད་པ་
དང༌། ཇག་རྐུན་བྱེད་པ་འཕྲོ་གཅོད་དགོས་ཚུལ་སོགས་ཀྱི་བཀའ་གནང་བ་
དཔོན་འབངས་ཡོངས་ཀྱིས་དང་དུ་བླངས་ཏེ་སླན་ཆད་མི་བྱེད་པའི་ཁྲིམས་འཇོག་
པ་ཡང་བྱས། བཙན་པོ་གཡུ་རྩེ་ཟེར་བའི་ལབ་བཙས་བསྟོད་པ་དང་བསང་ཆོག་
ཀྱང་གསར་རྩོམ་མཛད། ཟམ་ཚའི་འགོ་བའི་བུ་བསད་པའི་སར་བྱོན་ཏེ་གཤིན་
པོ་རྗེས་འཛིན་གྱི་སྤྱན་དམིགས་ཡང་དག་པ་དང་མི་ཁྱིམ་འགའ་ལ་ཕེབས་བཞུད་་་
གནང་ཞིང་བརྒྱད་པ་ཕྱི་མའི་ཚེས་བརྒྱད་ལ་གདན་སར་འབྱོར། བསྙེན་ཆེན་གྱི་
སྔོན་འགྲོར་དམིགས་ཏེ་མར་མེ་འབུམ་ཕྲག་འབུལ་བའི་མགོ་བཙུགས་ཤིང་མར་་་་་
མེའི་སྨོན་ལམ་གསར་རྩོམ་མཛད་ནས་འདོན་དུ་འཇུག་པ་གནང་། མཚན་ལམ་
བཞིན་ཁྲོ་བོ་མི་གཡོ་བའི་སྐུ་མི་ཚད་ཙམ་བཞེངས་པའི་ཐུགས་ཀར་རྗེའི་ཕྱག་ཚྭ་མི་
གཡོ་བའི་སྐུ་སོགས་གཟུངས་གཞུགས་ཚད་ལྡན་ཕུལ་བ་ལ་རབ་གནས་མཛད། དེ་
སྐྱབས་རྗེའི་གསུང་གི་མི་གཡོ་བའི་བསྟོད་པ་གསུངས་ཤིང་བཀའ་ལས། འདི་ཉིད་
བཀའ་གདམས་པའི་ཆོས་སྐྱོང་གི་གཙོ་བོ་ཡིན་ཀྱང་དེང་སང་སྒོམ་བཟླས་རེ་བྱེད་་་
པ་ཡང་སྲིད་མཐའ་ཙམ་དུ་སྣང་མོད། སྐུ་བརྙན་གྲུབ་པ་ཤིན་ཏུ་ལེགས་ཞེས་
དགྱེས་ཉམས་ཆེ་བ་གནང་། མཛོད་དགེ་ཤོག་དང་ཐེ་བོ་རོང་གི་ཤོག་ཀ་སོ་སོ་
ནས་འཚམས་ཞུས་པ་འབྱོར་བར་བཀའ་ལན་དང་གནང་སྐྱེས་སྩལ། མཛོད་དང་
དབུ་མའི་འཛིན་གྲྭས་མཛོད་རྩ་དང་འཇུག་པའི་རྒྱུགས་ཕུལ། གཙོས་ཁྲི་སྤྲུལ་རིན་
པོ་ཆེ་ཕེབས་པར་གསུང་གླེང་དང་། ཁོང་ལོ་ཕྱི་མར་དབུས་གཙང་དུ་ཕེབས་རྒྱུའི་
དོན་ལ་ཐུགས་བརྟག་དང་བསླབ་བཀོད་གནད་སྨིན་གནང་ཞིང་ནང་ཆེན་ནས་་་་་
429



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དངོས་འབུལ་བཏེགས། ཉེར་བདུན་ལ་ཁྲི་སྤྲུལ་རིན་པོ་ཆེ་ཕེབས་སྐབས་རྣམ་
གཉིས་འབྲལ་མི་ཕོད་པ་ལྟ་བུ་གནང་། རྗེ་ཉིད་ནས་མཆོད་མཇལ་མཛད་ཅིང་
གདན་སའི་བླ་མ་ལས་སྣེ་རྣམས་ལ་འགྲིག་ལམ་སོགས་ལ་དོ་དམ་གལ་ཆེ་ཚུལ།
འཆད་ཉན་སོགས་བར་ཆད་ཀྱི་དབང་དུ་གཏོང་མི་རུང་ཚུལ། ད་ལྟ་གོང་མའི་
རྒྱལ་ས་ཨུ་རུ་སུས་བླངས་སྐད་ཐོས་ཏེ། གོང་མའི་རྒྱལ་ས་མ་བརྟན་ཚེ་ཞྭ་སེར་གྱི་
བསྟན་པ་ལ་རྨང་གཞི་མེད་འགྲོ་བས་མི་ལེགས། ཐམས་ཅད་ཀྱི་ཐུགས་ལ་བཟུང་
ནས་ཚོགས་ནམ་ཡོད་ལ་བརྐྱང་བསྐུམ་མ་རེ་གསུང་དགོས་ཚུལ་དང་། གཞུང་
ཆེན་འགའི་རྒྱུགས་འཇོག་རྒྱུ་སོགས་ལ་གསུང་བཀོད་སྩལ། རྒྱུན་པར་ཡང་གོང་
མའི་རྒྱལ་ས་ཤོར་བ་བདེན་ཚེ་རང་རེ་ཞྭ་སེར་བ་ལ་རྒྱབ་རྟེན་མེད་སོང་བ་ཡིན་་་་་
པས། འདི་ཁོང་བླ་མ་རྣམ་པ་ཚོས་ཐུགས་ལ་འཛིན་པ་དང་། དགོན་སྡེ་སོ་སོས་
ཀྱང་ཞབས་བརྟན་རིམ་འགྲོ་ལ་འབད་དགོས་རྒྱུ་རེད་དེ་ཐམས་ཅད་ཀྱིས་ཁུར་་་་་
བཞེས་གནང་གི་ཡོད་མོད། ཆོས་སྐྱོང་ཚོ་ལ་སངས་རྒྱས་ཀྱི་བསྟན་དོན་ལས་
ཐུགས་ལ་དགོངས་རྒྱུ་མེད་ཀྱང་། དེ་ལ་ཡང་སྒྲུབ་པ་པོའི་ངོས་ནས་བསྐུལ་བ་
སོགས་རྒྱུ་རྐྱེན་ཚོགས་དགོས། ཚོགས་ན་ཁོང་རང་ཚོ་རང་དགར་བསྡད་མི་ཡོང་།
རང་རེ་མཆོག་གསུམ་གྱི་བྱིན་མཐུ་ལ་རེ་ལྟོས་བྱེད་པ་ལས་གཞན་བྱེད་རྒྱུ་མེད། །
སྔོན་ལྕང་སྐྱ་རོལ་པའི་རྡོ་རྗེ་སོགས་མཁས་གྲུབ་གོང་མ་དག་གིས་གོང་མའི་ཕོ་བྲང་
ནས་མངོན་སྤྱོད་མཛད་ཚུལ་གྱི་ལོ་རྒྱུས་སོགས་གསུངས་ཏེ་ཐུགས་མི་བདེ་བ་ཆེར་་་་
མཛད་ཅིང༌། མཆོད་པའི་སྐབས་སུ་བརྐྱང་བསྐུམ་མ་ཚར་རེ་མ་ཆག་པ་གནང་།
སྐབས་ཤིག་བཀའ་ལས་མཆོད་པའི་སྐབས་སུ་དམོད་བཅོལ་བྱས་ན་ཅི་འདྲ་ཡིན་་་
ཨང་ཞེས་སྐུ་རྩེད་ལྟ་བུ་གནང་། དེའི་ཚེ་མནལ་ལམ་དུ། རྒྱ་དཔོན་ཞིག་གིས་ཨུ་རུ་
སུའི་སྡེར་མ་ཆེ་བའི་ནང་དུ་ཐུར་མ་སེར་བོ་ཞིག་བཙུགས་ནས་ཕུལ་ཏེ་འདི་བིཥྛ་་་
རྱའི་ཐུར་མ་ཡིན་པས་ཁྱེད་ཀྱིས་བདག་བྱེད་དགོས་ཞུས་པར། ཉིད་ཀྱིས་ཐུར་མ་
430



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱག་ཏུ་བསྣམས་ནས་གཟིགས་པར་ཉག་ཕྲ་ཞིང་འདར་འདར་བྱེད་པ་ཞིག་ཏུ་་་་་
འདུག་པས། འདི་དོ་དམ་མ་བྱས་ན་ཆག་འགྲོ་དགོངས་ནས་གཅེས་སྤྲས་བྱེད་པ་
ཞིག་རྨིས་གསུངས་པ་ཡང་ཤིན་ཏུ་དཔྱད་གཞི་ཆེ་བར་མངོན། ཚ་རོང་སོགས་
ནས་སྔར་ཞུ་ནན་ཕུལ་བ་བཞིན་ཉེར་དགུ་ལ་སྒར་བཏེགས། སྔར་གྱི་མར་མེ་
འབུམ་ཕྲག་གི་མཇུག་དགུ་བའི་ཚེས་གཅིག་ལ་གྲུབ་པ་བྱུང་། རྐ་ཆུ་ཁར་ཕེབས་ཏེ་
རྩེ་དབུས་སྤྲུལ་སྐུས་ཞུས་ངོར་འཇིགས་བྱེད་དཔའ་གཅིག་གི་དབང༌། རྩེ་དབུས་
དགོན་པས་ཞུས་ངོར་གཟིགས་སྣང་བཀའ་བརྒྱད་ཀྱི་དབང་། འགའ་ཞིག་ལ་རྒྱལ་
པོའི་སྲོག་གཏད་བཅས་རིམ་པར་སྩལ། སྡེ་གཞུང་གི་རིམ་གྲོར་དྲུག་ཅུ་བ་བཞི་
བསྔོ་མཛད། རྐ་ཆུ་ཁ་བ་དང་ལྷ་སྡེ་ཉིན་མིའི་གྱོད་དོན་དུ་བླ་བྲང་སྐུ་ཕྱོགས་ལ་
མྱུར་འགྲིག་གི་ཐབས་སུ་གསུང་ནན་དགོས་ཚུལ་གྱི་ཕྱག་ཡིག་ཕུལ་བར་བླ་བྲང་་་་་
ནས་ཀྱང་དེ་མཐུན་བཀའ་བཙན་བརྗིད་ཅན་གནང་སྟེ་འགྲིག་འདུན་ལེགས་པོ་་་་་
བྱུང༌། ནང་བ་གོང་འགབ་ཏུ་བཞུགས་ཞག་དང་མི་ཁྱིམ་འགར་འདོད་ཆོས་སྩལ་
ཏེ་བྱམས་ཐང་བརྒྱུད་ནས་གཅའ་ཚང་གི་སྡེ་ཁྲོད་དུ་བྱོན། དེ་སྐབས་མ་དགོན། །
ཀིརྟིའི་འབྲོག་པ་རྔ་བའི་དགོན་པ་སོགས་ཀྱི་རིང་བསུ་བ་འབྱོར། ལོ་སྔ་མར་ཀིརྟི་
མ་དང་ཚ་རུ་མའི་ཁ་མཆུའི་སྐབས་གཅའ་ཚང་གི་མི་རྟ་འགའ་རེ་ཡང་བསད་པས་
གཟུ་འགྲིག་དཀའ་འབྱུང་སྐབས་ཉིད་ནས་གྱོད་མྱུར་འགྲིག་དགོས་ཚུལ། མི་ཤི་
སོགས་ཐུགས་ལ་བཟུང་ནས་རྗེས་སོར་མི་ཁྱིམ་སོ་སོ་ནས་སྦྱང་ཆོག་སོགས་གནང་་་
རྒྱུ་དང༌། སྡེ་བ་ལ་ཡང་དབང་བཀའ་རེ་གནང་རྒྱུའི་ཞལ་བཞེས་ཡོད་པ་བཞིན།
སྡེ་གཞུང་ལ་ཐུགས་རྗེ་ཆེན་པོའི་དབང་དང་། ཁྱིམ་སོ་སོར་འདོད་ཆོས་སྩལ།
སེར་མང་ལ་བདེ་མཆོག་དྲིལ་བུ་ལྷ་ལྔའི་དབང་དང་ལྷ་མོའི་རྗེས་གནང་། འགའ་
ཞིག་ལ་རྟ་མགྲིན་ཡང་གསང་གི་དབང་། བཀའ་སྲུང་ཀིང་ལྔ་གཟའ་གདོང་གི་
སྲོག་གཏད། རྫོང་ཆུང་ཚེ་དབང་བཅས་གནང་། སེར་མང་ལ་རིམ་གྱིས་བདེ་
431



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཆོག་ལྷ་ལྔའི་བདག་འཇུག་རེ་ཡང་ཚུགས་ན་ལེགས་ཚུལ་གསུངས་པ་དང་དུ་་་་་
བླངས་ཏེ་ཚུགས་རྒྱུ་བྱས། དམེ་རུ་མ་བརྒྱུད་དེ་ཉེར་དགུའི་ཉིན་རྔ་བའི་དགོན་
གསར་གྱི་ཆིབས་བསུ་སེར་སྦྲེངས་དང་བཅས་ཐོག་མར་འདུ་ཁང་དུ་ཕེབས་ཏེ་ཇ་་་
ཐབ་སྟེང་གྲྭ་ཚང་ལ་མཇལ་ཁ་གནང་། བཅུ་པའི་ཚེས་གཅིག་ནས་རྒྱུད་གྲྭ་གསར་
ཚུགས་ཀྱི་བདག་འཇུག་ལ་ཚོགས་སུ་བཅུག་སྟེ་དབྱངས་རྟ་སོགས་ལ་གཟིགས་རྟོག་
གནང་། གྲྭ་ཚང་གི་འཛིན་གྲྭ་གོང་འོག་སོ་སོས་རྩོད་རྒྱུགས་ཕུལ་པར་དགྱེས་
ཉམས་ཆེ་བ་བྱུང༌། མཁན་པོ་འཇམ་དཔལ་བའི་ཡང་སྤྲུལ་ཐག་གཅོད་མཛད།
ལས་སྣེ་ཚོགས་འདུ་བཅས་ནས་ལོ་ཕྱི་མར་བདེ་གསང་འཇིགས་གསུམ་གྱི་དབང་་་
དང་བསྐྱེད་རྫོགས་ཀྱི་ཁྲིད། འགྲེལ་པ་བཞི་སྦྲགས་དང་ལེགས་བཤད་སྙིང་པོའི་
བཤད་ལུང་། འགའ་ཞིག་ནས་ཉིད་ཀྱིས་མཛད་པའི་སྔགས་ཀྱི་བསྡུས་དོན་གྱི་
བཤད་ལུང་བཅས་ཞུས་པ་དང་། གདན་ས་འདིར་རྒྱུད་པ་ལ་གསང་འདུས་དང་།
དུས་འཁོར་ཡང་ཚུགས་དགོས་ཚུལ་རྣམས་ཞུས་པར་ཞལ་བཞེས་བཟང་པོ་གནང་།
དགོན་པའི་ཚོགས་མང་དང་སྒོ་མང་ཁྲི་བ་སོགས་ཡར་མར་གྱི་དགོན་སྡེ་སོ་སོའི་བླ་
མ་སེར་མང་བཅས་ལ་འཇིགས་བྱེད་ལྷ་བཅུ་གསུམ་མའི་དབང་གནང་། གཞུང་
གི་ལས་སྣེ་རྣམས་ནས་དགོན་པ་དང་དམེ་རྒྱལ་པོ་སོགས་ལ་མཐུ་བྱད་དང་མནན་་
གཏད་བྱེད་མཁན་མང་པོ་ཡོད་པ་བཟློག་ཐབས་ཞུས་པར། བྱད་ཕུར་ཁོ་རང་ཚོ་
ལ་ཕྱིར་བཟློག་ཐབས་བྱས་ན་མི་ལེགས་ཀྱང་། ཚུར་ལ་མི་ཚུགས་པ་ཞིག་སེམས་ལ་
འཛིན་པས་སྐྲག་མི་དགོས་ཞེས་བྱང་ཆུབ་ཐུགས་ཀྱི་རང་མདངས་ཕྱིར་མངོན་ཞིང་
གྲུབ་པའི་གདེང་ཐོབ་པའི་གསུང་གནང་། བློ་བཟང་དར་རྒྱས་ནས་རྗེ་ཡབ་སྲས་
གསུམ་གྱི་གོས་སྐུ་གསར་བཞེངས་བྱས་ཡོད་པ་ལ་རབ་གནས་དང༌། ཁྲུས་གསོལ་
སོགས་ཚོགས་འདོན་ལྟར་གནང་། ཚེས་དགུའི་ཉིན་དམེ་རྒྱལ་ཁང་དུ་ཕེབས་ཏེ་
ཚངས་པའི་གཤེགས་གཏོར། ཉིན་ཕྱི་མ་གཉིས་ལ་མགོན་ཆོས་ཀྱི་བསྐང་བ་དང་
432



ལས་བ
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དྲུག་ཅུ་བ་བཞི་བསྔོ། སེང་གདོང་མའི་བཟློག་བསྒྱུར་མཎྜལ་བཞི་བ་བཅས་
གསུང་། འདི་སྐབས་རྔ་སྨད་ལམ་པ་དར་རྒྱས་བྱ་བ་ཚེ་ཧྲིལ་པོར་མཆོད་དཔོན་
སོགས་ཕྱག་གཡོག་ཐུགས་ཟིན་ངེས་བྱས་པ་ཞིག་ཡོད་པ་ལ་འབྲུམ་བུ་ཞིག་བྱུང་་་་
བའི་རྐྱེན་གྱིས་གློ་བུར་དུ་གཤེགས་པར་ཉིད་ནས་ཀུན་རིག་སོགས་ཀྱི་སྒོས་སྦྱངས་་་
ཆོག་ཉིན་བདུན་གྱི་རིང་ལ་གནང་ཞིང་། གྲྭ་མང་ལ་ཡང་ཉིན་དུ་མའི་བར་ཁྲུས་
ཆོག་གསུང་དུ་འཇུག་པ་གནང་། ཐོད་པ་བླངས་ཏེ་རྗེས་སོར་གྲྭ་ཚང་ཞིག་གི་སྒྲུབ་
རྫས་འཇོག་སྣོད་བྱེད་དགོས་གསུང་ཞིང་། ཕྱིས་སུ་ཡང་ཐུགས་ལ་བཅག་པའི་
གསུང་རྒྱུན་དུ་གནང་བ་སོགས་ལ་དཔག་ན་ཐུགས་ཟིན་གྱི་སློབ་བུ་སྐལ་ལྡན་ཞིག་་
ཏུ་ངེས། སྔར་གདན་ས་ནས་སྒར་འདེགས་སྐབས་ད་ལོ་མཚམས་ནང་ནས་དར་
རྒྱས་ཀྱིས་ཡར་མར་ལ་འགྲོ་འདུག་རེ་མ་བྱས་ཐབས་མེད་དུ་ངེས་པས་མཆོད་་་་་་
དཔོན་གཞན་ཞིག་དགོས་གསུངས་ནས་མཆོད་དཔོན་གསར་བུ་ཞིག་ཞབས་ཞུར་་་
ཁྲིད་པ་དེ་དུས་སུས་མ་ཤེས་ཀྱང་མི་རིང་བར་མཆོད་དཔོན་དུས་ཆོས་སུ་འགྱུར་བ་
མངོན་སུམ་དུ་གཟིགས་པའི་གཏན་ཚིགས་སུ་འཁུམས། འདི་འདྲ་ཤིན་ཏུ་མང་
འདུག ཨ་འཁྱམས་ནས་སེར་སྐྱ་བརྒྱ་ཕྲག་མང་པོ་ལ་ཐུགས་རྗེ་ཆེན་པོའི་དབང་
དང་ཚེ་དབང་སྩལ། ཤོག་ཁའི་རིམ་གྲོར་འཇིགས་བྱེད་ཞི་བའི་སྦྱིན་སྲེག་མཛད། །
བཅུ་བའི་ཉེར་གཉིས་ཀྱི་ཉིན་ཀིརྟིའི་འབྲོག་པའི་ཆིབས་བསུ་དང་བཅས་དེར་་་་་་
ཕེབས་ཏེ་མི་རྩ་ཚང་ནས་ཕུར་བའི་གཏོར་ཟློག་གསུང༌། གདན་ས་ནས་ནང་ཆེན་
གཉེར་བ་ཚོགས་འདུ་བཅས་འཚམས་ཞུ་པ་སླེབས། ལྔ་མཆོད་མི་རྩ་ཚང་ནས་
གནང་ཞིང་ཁྱིམ་ཞུས་འགར་ཕེབས་ཏེ་འདོད་ཆོས་ཀྱིས་རེ་བ་བསྐངས། ཉེར་
བདུན་ལ་སྒར་བཏེགས་ཏེ་དགོན་པའི་ཁྲི་བ་ཚང་གི་གཙོས་ཆིབས་བསུ་དང་་་་་་་་
བཅས་ཉེར་དགུ་ལ་འགྲོ་བའི་མགོན་པོ་སྐུ་ཕྲེང་རིམ་བྱོན་གྱིས་བྱིན་གྱིས་བརླབས་་་
པའི་གནས་མ་དགོན་དུ་བབས། ཕེབས་འཕྲལ་མགོན་པོ་རྣམ་གཉིས་ཀྱི་སྐུ་བརྙན་
433



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རང་བྱོན་གྱི་སྤྱན་སྔར་མར་མེ་སྙན་ཤལ་སོགས་མཆོད་སྤྲིན་དང་བཅས་འཕྲིན་
བཅོལ་གནད་སྨིན་མཛད་ཅིང་གྲྭ་མང་ལ་རྟེན་མཇལ་གནང་། བཅུ་གཅིག་པའི་
ཚེས་གཅིག་གི་ཉིན་ཞབས་ཞུ་བ་རྣམས་དང་གྲྭ་ཚང་གི་ཆིབས་བསུ་དང་བཅས་་་་་
ཐུགས་སྲས་དམ་པ་མཆོག་རྩེའི་གསེར་ཁྲི་སྤྲུལ་བའི་སྐུ་རིན་པོ་ཆེ་ཕེབས་པ་ཞག་་་་
འགར་བཞུགས་ཏེ་གསུང་གླེང་ཞིབ་རྒྱས་མཛད་ཅིང་ཐ་འོག་ཆོས་རྒྱལ་གྱི་རྗེས་་་་་
གནང་དང༌། ཉིད་ཀྱི་གསུང་ཉེར་མཁོ་འགའི་ལྗགས་ལུང་སྩལ། རྣམ་གཉིས་ལྷན་
ཅིག་ཏུ་ལྷ་ཁང་སོ་སོར་མཆོད་མཇལ་ཡང་གནང་། ཉིན་གསུམ་གྱི་རིང་ལ་མགོན་
པོ་རང་བྱོན་གྱི་མདུན་ནས་ཉིད་གཅིག་པུས་མྱུར་འགྱོགས་གཏོར་མ་འབུལ་བ་་་་་་
གནང༌། བློ་གསལ་གླིང་གི་འདུ་ཁང་གསར་བཞེངས་ཀྱི་ཆེད་དུ་ཁྲི་ཆེན་འཇམ་
དབྱངས་དམ་ཆོས་པའི་སྤྲུལ་སྐུ་འབུལ་སྡུད་ལ་རྒྱལ་རོང་དུ་ཕེབས་པར་ཞལ་་་་་་་
འདེབས་སུ་རྒྱ་དངུལ་རྡོ་ཚད་གཅིག་བསྐུར་གནང་མཛད། མཆོག་རྩེ་ཚང་ནས་
སྔར་ཀིརྟིའི་རོང་འབྲོག་དང་ཚ་རུ་མའི་གྱོད་དོན་ལ་གཟུ་བཞག་པ་ད་ལམ་ཅིས་་་་་
ཀྱང་འཕྲོ་དག་རྗེས་གཙང་གིས་བཟླུམ་དགོས་ཚུལ་གསུང་ནན་ཕེབས་པ་ལྟར་་་་་་་
འདུམ་འགྲིག་ལེགས་པར་བྱས། དེ་དག་གི་རིང་ལ་བསྙེན་ཆེན་གྱི་སྔོན་འགྲོ་གང་
དགོས་འགྲུབ་པར་མཛད་དེ་ཉེར་བདུན་གྱི་ཉིན་དཔལ་འགྱུར་མེད་ཀཱ་ལ་རིའི་རི་
ཁྲོད་དུ་ཞབས་ཀྱི་པདྨོ་བཀོད། དེ་ནས་དཔལ་མཉམ་མེད་རི་བོ་དགེ་ལྡན་པའི་
བསྟན་འཛིན་ཆེན་པོ་གསེར་གྱི་རི་བོ་ལྟ་བུ་རིམ་པར་བྱོན་པ་མཐའ་དག་གི་ཕྱག་་་
བཞེས་ལ་ཟུང་འཇུག་ནོར་བུའི་གླིང་དུ་བགྲོད་པའི་ལམ་གྱི་དེད་དཔོན་ལྟ་བུར་་་་་་
དཔལ་རྡོ་རྗེ་འཇིགས་བྱེད་ཆེན་པོའི་བསྙེན་སྒྲུབ་ཚད་དུ་འཁྱོལ་བ་རེ་སྒྲུབ་པ་ངེས་་
ཅན་ལྟ་བུར་གནང་བ་བཞིན། ཉེར་དགུ་ནས་བཟུང་ཡི་དམ་གྱི་བསྙེན་ཆེན་གྱི་
དབུ་བཙུགས་ཏེ་སྐུ་མཚམས་ཤིན་ཏུ་དམ་པོའི་ངང་ནས་ཐུན་བཞི་དང་འབྲེལ་་་་་
བར་ཟབ་ལམ་རིམ་པ་གཉིས་ཀྱི་རྣལ་འབྱོར་ལ་རྩེ་གཅིག་ཏུ་གཞོལ་བར་མཛད།
434



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཟླ་བ་བཅུ་གཉིས་པའི་ཚེས་བཅུ་དགུར་ཉེ་སྙིང་གི་བཟླས་པའི་དབུ་བཙུགས་པའི་་་
ནུབ་མོ་སྐྲག་དངངས་ལྟ་བུའི་འཚུབ་ལྟས་ཆེ་བ་ཞིག་བྱུང་བར་ཙོག་པུར་བཞུགས་་་
ཏེ་ལུས་སྦྱིན་གསུངས་ཤིང་བྱང་ཆུབ་ཀྱི་སེམས་གཉིས་ཀྱི་རྣལ་འབྱོར་ཟབ་མོའི་སྒོ་་་
ནས་ཟིལ་གྱིས་མནན་པས་ཆོ་འཕྲུལ་མཐའ་དག་རང་ཞིར་གྱུར། །
ལྕགས་གླང་ལོའི( སྤྱི་ལོ༡༩༠༡) གནམ་ལོ་གསར་དུ་བཞད་པའི་ཚེས་་་་་
གཅིག་གི་ཉིན་ལྷ་མོའི་གཤེགས་གཏོར་ཕུལ་ཏེ་དགྱེས་སྟོན་སོགས་མཚམས་ཁོངས་་
ནས་མཛད། གྲྭ་ཚང་དེར་སྨོན་ལམ་གྱི་གཏོང་སྒོ་ཇ་ཚུལ་བཞེས་ཐུག་འགྱེད་
བཅས་ཉིན་ལྟར་གཟབ་རྒྱས་སུ་གནང༌། གཉིས་པའི་ཚེས་བཞིའི་ཉིན་སྔོན་འགྲོ་
ལྟ་བུར་ལས་རུང་བསྙེན་ཆུང་ཞིག་གནང་བའི་ཁ་སྐོང་སྦྱིན་སྲེག་འབུལ་བར་་་་་་་་
མཛད། མཁན་རྒན་ཚང་གི་ཡང་སྤྲུལ་ཐག་བཅད་དེ་གདན་སར་བཀོད། སྐབས་
ཤིག་དགོན་གྲོང་ཀུན་ཏུ་ཚ་ཡམས་མཆེད་པ་དང་། ཉེ་འཁོར་དུ་ཐོག་སེར་འབེབ་
པ་སོགས་འཚུབ་ལྟས་ཤིན་ཏུ་ཆེ་བ་བྱུང་བར་ད་ཚང་དགེ་བཤེས་རིན་པོ་ཆེར་་་་་
བརྟག་ཞུ་མཛད་དེ་རྣམ་གཉིས་དགོངས་མཐུན་གྱི་གསུང་བཀོད་བཞིན་མགོན་་་་་་
ཁང་དུ་དྲུག་ཅུ་བ་སྟོང་བསྔོས་བྱེད་དུ་འཇུག་པ་གནང༌། གདན་ས་ནས་ཨ་ལགས་
སྨོན་ལམ་རྡོ་རྗེ་འཆང་གི་ཡང་སྤྲུལ་ཞི་བར་གཤེགས་པའི་བསྔོ་རྟེན་འབུལ་མི་་་་་་་
སླེབས་པར་གདུང་ཞུགས་ལ་འབུལ་ཚུལ་སོགས་ལ་བཀོད་ཁྱབ་དང་ཡང་སྤྲུལ་མྱུར་
འབྱོན་གྱི་སྨོན་ཚིག་གསར་རྩོམ་མཛད། ད་ཚང་དགེ་བཤེས་རིན་པོ་ཆེ་བསུ་བ་
སོགས་བཀུར་སྟི་དང་བཅས་གདན་དྲངས་ཏེ་རེ་ཞིག་བཞུགས་ཤིང་རྣམ་གཉིས་་་་
ཟབ་མོ་རྡོ་རྗེའི་རྣལ་འབྱོར་ལ་གཞོལ་བའི་ཐུན་མཚམས་སུ་དམ་པའི་ཆོས་ཀྱི་བགྲོ་
བ་ཉིན་བཞིན་མཛད། དྲུག་པའི་ཚེས་དགུ་ལ་གདན་སའི་ནང་ཆེན་རྣམས་
འཚམས་ཞུར་སླེབས་ཤིང་། ཚོགས་ཆེན་ཁྲི་རིན་པོ་ཆེ་དང་འཛིན་གྲྭ་སོ་སོ་ནས་
སྙན་ཚིག་གི་ཉམས་དང་ལྡན་པའི་ཞུ་འཕྲིན་མང་པོ་ཕུལ་བའི་བཀའ་ལན་དུ་སོ་་་་
435



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོར་གསུང་འཕྲིན་ངོ་མཚར་བ་ཤ་སྟག་གནང་། བཅོ་ལྔའི་ཉིན་དབྱར་ཟླ་བ་
གསུམ་གནས་པར་ཞལ་བཞེས་ཀྱི་དམ་བཅའ་མཛད་ཅིང་དེ་ནུབ་མཚན་འཁྱོངས་
པར་ལྗགས་བཟླས་ལ་གཞོལ་བ་གནང་། དགེ་བཤེས་རིན་པོ་ཆེ་ལ་དངོས་འབུལ་
དང་ད་ཚང་གི་གྲྭ་ཚང་སོ་སོར་གསུང་བརྟག་གནང་སྟེ་བདུན་པའི་ཚེས་གསུམ་གྱི་
ཉིན་ཆིབས་སྐྱེལ་ཆེད་མངགས་དང་བཅས་ཕེབས། མཆོག་རྩེའི་མཛོད་པ་
གཤེགས་པའི་བསྔོ་རྟེན་འབྱོར་བ་བཞིན་བསྔོ་སྨོན་སྦྱང་ཆོག་དང་བཅས་པ་གནང་
ཞིང་དུས་ཀྱི་ཆད་པ་བཟློག་ཏུ་མེད་པའི་ཚུལ་ལ་ཐུགས་ཁྲལ་གནང་མི་འོས་པའི་་་་
བཀའ་ཡིག་ཕུལ་ཏེ་ཐུགས་ངལ་སེལ་བར་མཛད། བཅུ་གཅིག་གི་ཉིན་མཆོག་རྩེའི་
ཁྲི་སྤྲུལ་རིན་པོ་ཆེ་ཕེབས་ཏེ་ཞག་འགར་བཞུགས་པ་ལ་ཐུན་མཚམས་སུ་ཆོས་སྲིད་
ཀྱི་གསུང་གླེང་མཛད། མཆོག་རྩེའི་ཕྱག་མཛོད་བསྐོ་བཞག་དང་རྒྱལ་སའི་ལས་
དོན་སོགས་འཕྲལ་ཕུག་གི་བྱ་བ་ཐམས་ཅད་ལ་གསུང་བཀོད་ཟབ་ཅིང་བརླིང་བ་་་
གནང་། སོག་པོའི་ཆིང་ཝང་གི་དཔོན་མོ་སྦྲུམ་མ་ཡིན་སྟབས་རྗེ་ཉིད་ལ་རེ་ལྟོས་
ཀྱིས་གདན་འདྲེན་དང་བརྟག་ཞུར་མི་སྣ་སླེབས་པར་བྱད་ཕུར་དང་སྲི་ཀེག་་་་་་
སོགས་འཚུབ་ཆ་ཤིན་ཏུ་ཆེ་ཞིང་རིམ་གྲོ་མང་པོ་དགོས་ཚུལ་གྱི་གསུང་བཀོད་་་་་་་
མཛད། དགུ་བའི་བཅོ་ལྔའི་ཉིན་དགག་དབྱེའི་ཐུགས་འདུན་དང་བསྔོ་སྨོན་
གནང་ཞིང་དེ་ནུབ་ཟླ་འཛིན་དང་བསྟུན་ནས་མཚན་ཐོག་ཐག་གི་བཟླས་པ་་་་་་་
མཛད། དེ་ལྟར་ཟླ་བ་དུ་མའི་བར་དུ་ཆོས་འཆད་ཉན་དང་། ཕེབས་བཞུད་
སོགས་སྤྲོས་པ་རྒྱ་ཆེ་བ་རྣམས་བཙན་ཆོད་ཀྱི་སྒོ་ནས་ཡི་དམ་འཇིགས་མཛད་རྡོ་
རྗེའི་རིམ་གཉིས་ཆ་ལག་དང་བཅས་པའི་ཏིང་ངེ་འཛིན་ཟབ་མོའི་དཔལ་ལ་་་་་་
གཡེལ་མེད་དུ་གཞོལ་བར་མཛད་ཅིང་ཞར་བྱུང་སྔགས་ཀྱི་ལྗགས་བཟླས་ཀྱང་ཨ་་་
ར་པ་ཙ་ཡ་མ་རཱ་ཛཱ་སྙིང་པོ་ཉེ་སྙིང་ཡེ་ཤེས་འབེབས་སྔགས་སོགས་རེ་རེ་ལ་ཡང་ས་
ཡ་བྱེ་བ་སོགས་ཀྱི་གྲངས་བསྙེན་བརྒྱུད་ལྡན་བླ་མ་གོང་མའི་ཕྱག་བཞེས་བཞིན་་་་
436



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཐར་ཕྱིན་པ་གནང་སྟེ་མི་མཐུན་རྐྱེན་གྱིས་གཡོ་བར་མི་ནུས་པའི་བསྙེན་སྒྲུབ་ཀྱི་
རྒྱལ་མཚན་བསྒྲེངས་པར་མཛད་དོ། །ལྷ་བབས་དུས་ཆེན་དང་བསྟུན་ནས་ཁ་
སྐོང་ཞི་བའི་སྦྱིན་སྲེག་ཕུལ་ཞིང་། བདེ་ཆེན་ཚོགས་ཀྱི་འཁོར་ལོ་ཚིམ་པ་དྲུག་ལྡན་
དུ་རོལ་པར་མཛད། ཆོས་སྐྱོང་དང་གཞི་བདག་སོ་སོར་གཏང་རག་གི་ཚུལ་དུ་
བསངས་དང་དཀར་གཏོར་སོགས་རྒྱ་ཆེ་བ་གནང་། ཉེར་གསུམ་གྱི་ཉིན་དགོན་
པའི་ལས་སྣེ་དང་ནང་འཁོར་བ་སོགས་ལ་ཕྱག་དབང་སྩལ་ཏེ་ཕྱི་མཚམས་དང་་་་
ནང་མཚམས་རིམ་གྱིས་གྲོལ་ནས། ཉེར་དགུ་ལ་དགོན་པར་ཕེབས། བཅུ་པའི་
ཚེས་གཅིག་གི་ཉིན་དོན་གཉེར་ཅན་འགའ་ལ་གཡུ་ཐོག་སྙིང་ཐིག་གི་དབང་་་་་་་་
ཡོངས་རྫོགས་དང་། ཚེས་ལྔ་ལ་མཁན་རྒན་ཚང་གི་ཡང་སྤྲུལ་ལ་རབ་བྱུང་དང་
དགེ་ཚུལ་དཀྱུས་གཅིག་ཏུ་བསྒྲུབས། ཚེས་དྲུག་ནས་རོང་གི་ལྷ་སྡེ་ཅིག་ཤར་
སོགས་ལ་ཕེབས་ནས་ཤོག་ཀ་རང་རང་ལ་ཀུན་རིག་གི་སློབ་དབང་དང་དྲུག་ཅུ་བ་
བཞི་བསྔོས་ཚེ་དབང་བཅས་སྩལ། དེ་སྐབས་ད་ཚང་དགེ་བཤེས་རིན་པོ་ཆེའི་མི་
སྣ་དང་རྔ་དགོན་གྱི་འཚམས་ཞུ་པ་སླེབས། སླར་མ་དགོན་དུ་ཕེབས་ཏེ་མགོན་
ཁང་ནས་གུར་མགོན་གྱི་བསྐང་གསོ་ཚོགས་འཁོར་གཤེགས་གཏོར་དང་བཅས་པ་་
དང་། བྱམས་ཁང་རྒྱལ་ཁང་ཆོས་རྒྱལ་ལྷ་ཁང་མགོན་ཁང་རྣམས་སུ་སྙན་ཤལ་
མར་མེ་སོགས་མཆོད་པའི་ཚོགས་མཐའ་ཡས་པ་དང་བཅས་ཕུལ་ནས་གྲྭ་མང་ལ་་་
རྟེན་མཇལ་གནང་། བཅུ་བདུན་ལ་སྒར་བཏེགས། ཆིབས་བསུ་ཇ་ཐབ་དང་
བཅས་ཉེར་གཅིག་ལ་ཚོ་བདུན་དུ་འབྱོར། མཁར་དགུ་ཚང་གི་ནང་ཆེན་གྱི་རིམ་
གྲོར་མགོན་པོའི་ཞི་བའི་སྦྱིན་སྲེག་དྲུག་ཅུ་བ་བཞི་བསྔོས་མཎྜལ་བཞི་བ་ཚེ་དབང་
བཅས་གསུང་ཞིང༌། ལྔ་མཆོད་ཀྱང་ནང་ཆེན་འདི་ནས་གནང་། དེ་ཉིན་ཁ་བ་
ཆེན་པོ་བབས་པ་ཡུལ་སྐྱོང་རྣམས་སེམས་འཕྲེང་བའི་རྣམ་པར་མངོན་གསུངས།
གྲྭ་ཚང་གཞུང་ལ་རྟ་མགྲིན་ཡང་གསང་གི་དབང་དང་མགོན་ཆོས་ལྷ་མོ་རྣམས་ཀྱི་
437



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྗེས་གནང་སྩལ། མཇུག་ཏུ། རང་རང་གིས་ཁས་བླངས་པའི་བསླབ་ཁྲིམས་རྣམ་
དག་བསྲུང་བ་གཞིར་བཞག་གི་སྟེང་ནས་རྒྱུད་སྡེ་སོ་སོའི་ཉམས་ལེན་དང་དེ་དག་་
གི་སྔོན་འགྲོར་ལས་རུང་གི་བསྙེན་པ་ཚད་ལྡན་གཏོང་དགོས་ཚུལ་སོགས་གསུང་་་་
བཀོད་ཀྱང་བཀའ་དྲིན་བསྐྱངས། འདི་དུས་མཁར་དགུའི་དཔོན་པོས་སྔར་ཉིད་
ནས་དགོན་འདིར་ལྕགས་མཁར་ཞིག་ཚུགས་ན་ལེགས་གསུངས་ཀྱང་བར་ཆད་ཀྱི་་
དབང་གིས་མ་གྲུབ་པས་ཉེར་འཚེ་དུ་མ་བྱུང༌། ད་ཅི་བྱས་ན་ལེགས་ཞུས་པར་ཚ་
ཁོའི་གཞི་བདག་རྣམས་ཁྲོ་གཏུམ་ཆེ་བས་ལྕགས་མཁར་ཅུང་དཀའ་བ་འདྲ། དེས་
ན་མགོན་པོའི་གཏོར་ཆེན་ཚུགས་ན་བཟང་ཞེས་བཀའ་གནང་བ་ལྟར་འཛུགས་རྒྱུ་
བྱས། ལས་སྣེ་རྣམས་ནས་ཀྱང་ཚུལ་འཆལ་འགའ་ཞིག་གནས་དབྱུང་བྱས། ཉེར་
བརྒྱད་ལ་བསྒྲུབ་བྱ་བརྒྱད་བསྙེན་རྫོགས་མཛད་ཅིང་ཉེར་དགུ་ལ་སྒར་བཏེགས།
བཅུ་གཅིག་པའི་ཚེས་གཅིག་ལ་ཆིབས་བསུ་དང་བཅས་འབྲོག་ཏུ་ཕེབས་ནས་ཁྱིམ་
མང་པོར་འདོད་ཆོས་དང་། མི་རྩ་ཚང་ནས་དྲུག་ཅུ་བ་བཞི་བསྔོས་བསྐང་གསོ་
བཅས་གནང་། སྒར་བཏེགས་ནས་སྐྱ་མགོའི་ཤོག་ཀར་སྦྱིན་སྲེག་དང་ཚེ་དབང་།
འགའ་ཞིག་ལ་སྒྲོལ་དཀར་གྱི་རྗེས་གནང་དང་ཁྱིམ་ཞུས་སོ་སོར་ཆོས་སྦྱིན་མཛད།
ཨ་མཆོག་མཚན་ཉིད་དགོན་གྱི་ཀུན་རིག་ཁང་ཚན་པས་ཆིབས་བསུ་བྱས་ནས་དེ་་་
དང་ནང་ཆེན་གཉིས་ནས་ཇ་ཐབ་དྲངས། དམེ་རུ་མའི་ཤོག་ཀར་དྲུག་ཅུ་པ་བཞི་
བསྔོས་ཆ་གསུམ་བརྒྱ་བསང་དཀར་གཏོར་གཏོང་བ། ཁྱིམ་ཞུས་སོགས་ལ་ཕེབས་
བཞུད་མང་ཙམ་དང་། ཉེར་གཅིག་ལ་བྲག་དཀར་ལ་བཙས་བསྟོད་པ་གནང་།
རྔ་དགོན་གྱི་མཁན་པོ་སོགས་དང་རྐ་ཆུ་ཁའི་ལྷ་སྡེ་དང་གཟའ་རུ་རྣམས་འཚམས་་
ཞུས་ལ་སླེབ། རྔ་སྟོད་སྒོ་མང་སྒར་དང༌། རྔ་བའི་དགོན་གསར་གྱི་ཆིབས་བསུ་
སེར་སྦྲེངས་དང་བཅས་ཉེར་གསུམ་ལ་རྔ་དགོན་དུ་འབྱོར། འདུ་ཁང་ནས་ཇ་
ཐབ་སྟེང་གྲྭ་མང་ལ་ཕྱག་དབང་གནང་། གདན་ས་ནས་ཚོགས་ཆེན་ཁྲི་བས་
438



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཙོས་དགེ་བཤེས་ཆེ་བགྲེས་མང་པོ་དང་ནང་ཆེན་སོ་སོའི་འཚམས་ཞུས་པ་
འབྱོར། ཉིན་གསུམ་གྱི་རིང་ལ་གདན་ས་ནས་ཕེབས་པའི་དགེ་བཤེས་རྣམས་
དང་། དགོན་གསར་གྱི་སློབ་གཉེར་བ་རྣམས་ཀྱིས་དམ་བཅའ་ཚུགས་པ་ལ་
གཟིགས་རྟོག་མཛད་ཅིང་བགྲོ་གླེང་ཡིད་འཕྲོག་པ་ཕུལ་བ་ལ་དགྱེས་ཚོར་དཔེ་་་་་་
མེད་གནང་། གདན་སའི་འཚམས་ཞུས་པ་རྣམས་ལ་མི་རིང་བར་ཕེབས་ངེས་
ཡིན་ཚུལ་སོགས་དགྱེས་པའི་བཀའ་ལན་སྩལ། དམེ་ཚང་གི་ཤོག་ཀའི་རིམ་གྲོར་
ཞི་བའི་སྦྱིན་སྲེག་དང་གདུགས་དཀར་གྱི་དབང་། གྲྭ་ཚང་གཞུང་ནས་ཞུས་ངོར་
གསང་འདུས་འཕགས་ལུགས་ཀྱི་དབང་། སྦྱིན་བདག་དཀོན་ཚུལ་གྱིས་ཞུས་ངོར་
ཐུགས་རྗེ་ཆེན་པོའི་དབང་རྣམས་དང་། བོད་ལོའི་ཚེས་གཅིག་གི་ཉིན་བསྒྲུབ་བྱ་
ཞེ་དགུ་ལ་བསྙེན་རྫོགས་དང་དྲུག་ལ་དགེ་ཚུལ་གྱི་སྡོམ་པ་སྩལ་ཏེ་བསླབ་ཁྲིམས་་་
བདུད་རྩིའི་བཅུད་ཀྱིས་སྐལ་བཟང་གདུལ་བྱའི་རེ་བ་སྐོང་བར་མཛད། གཟིགས་
སྣང་རྒྱ་ཅན་གྱི་ནང་ཚན་འཇམ་དབྱངས་ནཱ་ག་རཀྵའི་རྗེས་གནང་དང་ལུང་་་་་་་་
འགའ་རེ་ཡང་གནང་། ལོ་འདིའི་སྟོན་མཇུག་དོན་ཆུང་ངུ་ཞིག་ལ་བསྙད་ནས་
ཟོང་འཕན་གྱི་རྒྱ་དམག་དམེ་ཚང་གི་སྟེང་དུ་འོངས་པ་ཉེ་བར་མ་སླེབས་པར་མ་་་
ཤེས་ཀྱང་། ཤེས་འཕྲལ་དམག་བསྡུས་ཏེ་འཐབ་པས་དམག་མི་བཞི་བཅུ་སྐོར་ལྔ་
ལམ་དུ་བཏང་ཡང་ཚུར་ཉེས་སྐྱོན་མ་བྱུང་། དེ་སྐབས་བསྟན་པའི་སྦྱིན་བདག་
དམེ་རྒྱལ་པོ་རང་ནས་བདག་ཅག་ལ་རྗེ་ཉིད་མ་གཏོགས་རེ་ས་མེད་པས་ཁ་མཆུ་་་
མྱུར་དུ་འགྲིག་འཕྲོད་འབྱུང་བ་དང་། རང་ཕྱོགས་ལ་ཉེས་སྐྱོན་མི་འོང་བ་དང་།
གང་ཅིར་རིམ་གྲོ་རེ་དགོས་ནའང་ཐུགས་ལ་འཛིན་དགོས་ཚུལ་ཞུས་དོན་བཞིན།
ཚེས་གསུམ་ལ་དམེ་རྒྱལ་ཁང་དུ་ཕེབས་ནས་ཚངས་པའི་གཤེགས་གཏོར་དྲུག་ཅུ་་་
བ་བཞི་བསྔོས་གདུགས་དཀར་བཟློག་ཆེན་མཎྜལ་བཞི་བ་རྣམས་ཉིན་འགའ་ལ་་་་
གསུང་ཞིང་ཚེ་དབང་ཡང་སྩལ་ཏེ་སླར་དགོན་པར་ཕེབས། སྔར་ཡང་རྗེ་ཉིད་ཀྱི་
439



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཐུགས་ལ་བཟུང་བའི་མཐུས་རྒྱ་དམག་གིས་ལམ་མི་མཐོང་བ་སོགས་ཆོ་འཕྲུལ་་་་་
འགའ་རེ་ཡང་བྱུང་ཞིང་གཡུལ་ལོག་པའི་འཇིགས་སྐྲག་གིས་མྱུར་བར་རང་ཡུལ་་་
དུ་ལྡོག་དགོས་པ་བྱུང་བས་རྒྱལ་བློན་འབངས་བཅས་དང་སྔར་མི་དད་པའི་བོན་་་་
པོ་རྣམས་ཀྱིས་ཀྱང་བླ་མའི་བྱིན་མཐུར་ཡིད་ཆེས་ཀྱི་ངེས་པ་རྙེད་དེ་བསྔགས་པ་་་་
བརྗོད་པས་དུས་འདའ་བར་གྱུར། གདན་སའི་གྲྭ་བ་རེ་གཉིས་མ་དགོན་དུ་འོང་
བའི་ལམ་ནས་རྒྱ་དམག་གིས་བཟུང་བར། དེ་འཕྲལ་རྒྱ་དམག་རྣམས་ནང་
འཁྲུགས་ཏེ་མི་རྟ་རེ་ཡང་ཤི་བས་རྐྱེན་བྱས་འཐེན་འཁྱེར་སྣ་ཚོགས་བྱུང་སྟེ་འཛིན་་་
རྒྱུ་མ་སོང་བ་ཡང་ཆོས་སྐྱོང་གི་འཕྲུལ་དུ་གླེང༌། བོན་སྡེ་འགའ་རེས་གདན་དྲངས་
ཏེ་བསྙེན་བཀུར་ཞུས་པ་སོ་སོར་འདོད་ཆོས་སྩལ། ཚེས་བརྒྱད་ལ་དགོན་གྲོང་
ཐུན་མོང་དང་བསྟན་འགྲོ་སྤྱི་སྒེར་གྱི་རིམ་གྲོར་དྲུག་ཅུ་བ་བརྒྱ་བསྔོས་དང་འབར་་
ཆེན་རྫོང་བ་གནང་སྟེ་དེ་རིང་ལེགས་པོ་བྱུང་ཞེས་དགྱེས་ཚོར་མཛད་པ་དགོས་པ་
ཆེ་བར་སེམས། རྔ་སྟོད་སྒོ་མང་སྒར་དང་གཉན་རྩེ་སོགས་སུ་གདན་དྲངས་པ་
བཞིན་ཕེབས་ཏེ་དགའ་ལྡན་ཤར་རྩེའི་དགེ་བཤེས་ཆེན་པོ་ནག་གེ་བླ་མ་ཚང་་་་་་
མཇལ་དུ་ཕེབས་པར་དགྱེས་པའི་གསུང་གླེང་དུ་མ་དང་། ཞབས་པད་ཡུན་རིང་
དུ་བརྟན་པ་གལ་ཆེ་ཚུལ་སོགས་བསླབ་བཀོད་ཀྱང་གནང་། སྣ་ཤུལ་སྔོ་ཤུལ་
སོགས་བརྒྱུད་དེ་གཉན་རྩེ་དགོན་དུ་ཕེབས། གཉན་རྩེའི་བླ་མ་ཞི་བར་གཤེགས་
པའི་དགོངས་རྫོགས་སུ་བླ་མཆོད་མཆོག་ཁྲུས་དང་བཅས་པ་དང༌། རིམ་གྲོར་
དྲུག་ཅུ་བ་བསྔོ་བ་གནང་། སྤྲུལ་སྐུ་དང་དགོན་པའི་ལས་དོན་ཐམས་ཅད་ཉིད་
གཅིག་པུ་ལ་རེ་ལྟོས་བྱས་པ་བཞིན་གསུང་བཀོད་གནད་སྨིན་བརྩེ་བས་བཀའ་་་་་་
དྲིན་བསྐྱངས། སེར་སྦྲེངས་ཀྱི་བསུ་བ་དང་བཅས་རྔ་སྟོད་སྒོ་མང་སྒར་དུ་ཕེབས། །
ལྗགས་ལུང་འགའ་རེ་དང་། གཞུང་གི་རིམ་གྲོར་དྲུག་ཅུ་བ་གསུང༌། སྔོན་ཆད་
སྟོད་སྨད་ཀྱི་འཁྲུགས་པ་འགའ་ཞིག་གི་རྐྱེན་གྱིས་བླ་བྲང་གི་དགོན་ལག་བྱས་མི་་་་
440



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆོག་པ་དང༌། ཚོ་དྲུག་གིས་ཀྱང་བླ་བྲང་གི་ལྷ་སྡེ་བྱས་མི་ཆོག་པ་བྱུང་སྐབས། །
དགོན་པའི་བགྲེས་གཞོན་ཐུན་མོང་གྲོས་མཐུན་གྱིས་རྒྱུ་མཚན་ཞིབ་ཞུས་ཀྱི་སྒོ་་་་་
ནས་རྗེ་ཉིད་ལ་རེ་ལྟོས་བཅས་པ་བཞིན། ཉིད་ནས་སྔ་ཕྱིར་གསུང་བཀོད་དང་།
རྔ་ཡུལ་དུ་ནམ་ཕེབས་ལ་རིམ་གྲོ་གནད་སྨིན་རྒྱུན་དུ་གསུང་བའི་མཐུས་ཉེར་འཚེ་་
ཞི་སྟེ་སྔར་མུས་བཞིན་བླ་བྲང་གི་དགོན་ལག་དང་ལྷ་སྡེ་བྱས་ཆོག་པ་བྱུང་་་་་་་་
མཆོག་དམན་ཐམས་ཅད་ཀྱིས་བླ་མའི་བྱིན་མཐུ་ཁོ་ནར་ངེས་པ་རྙེད་དེ་བསྔགས་་་
བརྗོད་དང་གསོལ་བ་འདེབས་པས་དུས་འདའ་བ་བྱུང༌། འབྲས་སྤུངས་དགེ་
བཤེས་ཤིག་གིས་ཞུས་ངོར་དོན་གཉེར་ཅན་འགའ་ལ་འཇམ་དབྱངས་ཞི་ཁྲོ་སྦྲགས་
སྒྲུབ་ཐུན་མོང་མ་ཡིན་པའི་ཁྲིད་གནང༌། སྒར་བཏེགས་ཏེ་ཨ་འདུས་དགོན་གྲོང་
ཐུན་མོང་གིས་ཞུས་ངོར། གདུགས་དཀར་གྱི་དབང་། དྲག་པོ་སུམ་དྲིལ་གྱི་རྗེས་
གནང་དང༌། དེ་ཕྱོགས་སུ་ཀླུའི་གནོད་པ་ཆེ་བ་ཞི་ཕྱིར་ནཱ་ག་རཀྟ་དང་ཁྱུང་ཁྲའི་
མངོན་རྟོགས་ཀྱི་ལུང་བཅས་སྩལ། ཨ་འདུས་མཚམས་རིང་སོགས་སུ་ཕེབས་
བཞུད་གནང་ཞིང་འདོད་ཆོས་ཀྱིས་རེ་བ་བསྐང་། མཚམས་རིང་དུ་འཕགས་པ་
ཆོས་འཕགས་ཀྱི་ཚེམས་ཐུགས་ཀར་བཞུགས་པའི་བྱམས་སྐུ་དང་། བཀའ་བསྟན་
སོགས་རྟེན་མང་པོ་བཞུགས་པའི་ལྷ་ཁང་ཞིག་ཡོད་པ་བ་དགེ་དཀོན་དར་ནས་་་་
ཉིད་ལ་ཕུལ་བར་དགྱེས་བཞེས་མཛད་དེ་རབ་གནས་ཀྱང་འབུལ་བ་གནང་།
ཉེར་གཅིག་ལ་རྔ་བའི་དགོན་གསར་དུ་ཕེབས། ཕྱི་ཉིན་སློབ་གཉེར་བ་འགས་
ཕར་ཕྱིན་སྤྱི་དོན། ལེགས་བཤད་སྙིང་པོ། འགྲེལ་བ་དོན་གསལ་སོགས་ཀྱི་རྒྱུགས་
ངོས་གཙང་བ་ཕུལ་བར་དགྱེས་པའི་བཀའ་ལན་ཡིད་ཚིམ་པ་དང་བདག་རྐྱེན་་་་་་་
ཡང་གནང༌། དེའི་དགོང་མོ་ནས་བཅད་རྒྱ་མཛད། གདན་ས་ནས་འོངས་པའི་
དབུ་མཛད་ཅིག་དང་ཞབས་ཞུའི་གྲས་ནས་འཆམ་བྱུང་བ་འགའ་རེ་ཡོད་པ་ལ་སོ་་
སོར་གསུང་བཀོད་དང་བཅས་ཚོགས་འདོན་དང་འཆམ་སོགས་ལ་བཅོས་སྐྱོར་་་་་
441



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བྱེད་དུ་འཇུག་པ་གནང་། སྐུ་མཚམས་ཀྱི་སྐབས་རྒྱུད་གྲྭ་པ་བདེ་ཡངས་རྭ་སྐོར་དུ་
ཚོགས་བཅུག་སྟེ་གསང་འདུས་ཆོ་ག་བདག་འཇུག་དང་བཅས་པའི་འདོན་རྟ་་་་་་
དབྱངས་ཀྱི་རྒྱུགས་བཞེས་པར་སྐད་གྲྭ་བ་མང་ཞིང་ཚོགས་འདོན་ཡང་ངོས་གཙང་
བ་བྱུང་ཞེས་དགྱེས་ཚོར་མཛད། མཚམས་ཁོངས་ནས་དགེ་ཚུལ་གཉིས་དང་
བསྙེན་རྫོགས་གཅིག་བསྒྲུབས། ཉེར་དགུའི་ཉིན་གུར་ཞལ་གྱི་བསྐང་གསོ་དང་
དྲུག་ཅུ་བ་བསྔོ་བ་གནང་།།
ཆུ་སྟག( སྤྱི་ལོ ༡༩༠༢）གནམ་ལོ་གསར་དུ་ཚེས་པའི་ཉིན་གྲྭ་མང་ལ་ཕྱག་་་
དབང་དང་བླ་སློབ་ལྷན་གཅིག་ཏུ་དགའ་སྟོན་མཛད་ཅིང་དཔལ་ལྡན་འདོད་་་་་་
ཁམས་དབང་མོར་ཚེས་གཏོར་ཕུལ། གྲྭ་ཚང་བདེ་ཡངས་སུ་ཕེབས་པའི་ཚོགས་
དབུར་བཞུགས་ཏེ་གནས་བཅུ་སོགས་ཚོགས་འདོན་གདན་ས་ལྟར་གནང་ཞིང༌།
དགེ་བཤེས་གཉིས་ཀྱིས་ཆོས་འཁོར་གྱི་ཚོགས་གླེང་སྤྲོ་སངས་ངེ་བ་ཕུལ་བར་་་་་་་་
དགྱེས་ཉམས་གནང༌། གདོང་ཁུ་བླ་མ་དཀོན་མཆོག་རྒྱ་མཚོའི་སྤྲུལ་སྐུ་ཐག་
བཅད་དེ་རབ་བྱུང་དང་དགེ་ཚུལ་དཀྱུས་གཅིག་ལ་བསྒྲུབས། འགའ་ཞིག་ལ་སྟག་
ཕུའི་སྒྲོལ་མའི་དབང་དང་ལྗགས་ལུང་འགའ་རེ་སྩལ། ཚེས་གསུམ་ལ་བོན་སྡེ་སོ་
སོ་ནས་གདན་དྲངས་པ་བཞིན་འདོད་ཆོས་ཀྱིས་རེ་བ་བསྐང་ཞིང་། ཕྱི་དྲོ་འགའ་
ཞིག་ལ་དཔའ་བོ་གཡུལ་འཇུག་མའི་འཕོ་ཁྲིད་གནང༌། དགོན་པའི་ལས་སྣེ་
རྣམས་ནས་ཞུས་པ་བཞིན་ཚེས་བཞིའི་ཉིན་གསུང་ཆོས་ལ་བསྟན་བཅོས་ཆེན་པོ་་་
མངོན་རྟོགས་རྒྱན་གྱི་དབུ་ནས་ལྗགས་བཤད་མཁས་པའི་ཡིད་འཕྲོག་པ་དང༌།
མཇུག་ཏུ། ཁོང་རྣམ་པ་ཚོས་སློབ་གཉེར་དང་འཛིན་སྐྱོར་སོགས་ལ་འབད་བཞིན་
སྒྲིག་ལམ་ཚུལ་བཞིན་དུ་བརྩི་བ་དང༌། འགྲིག་གནོན་མཁན་རྣམས་ཀྱིས་ཀྱང་ལེ་
ཤོར་མེད་པར་འགྲིག་ལམ་གྱི་རྟིང་བསྐུལ་བྱེད་དགོས་ཚུལ་དང༌། ད་ལམ་བདག་
གིས་མངོན་རྟོགས་རྒྱན་གྱི་དབུ་ནས་རྟེན་འབྲེལ་གྱིས་ཅུང་ཟད་ཅིག་ཞུས་པ་ཡིན།
442



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རིམ་གྱིས་མདོ་རྒྱན་སྦྱར་བའི་བཤད་པ་རྒྱས་པ་ཞིག་གསན་ཐབས་བྱས་ཏེ་འཆད་་་
ཉན་རྒྱ་ཆེ་བ་རེ་བྱེད་འདུན་ཡོད་པས་དེ་བཞིན་འགྲུབ་པའི་སྐྱབས་འཇུག་དང་་་་
ཐུགས་སྨོན་དགེ་འདུན་པ་རྣམས་ནས་གནང་དགོས་ཚུལ་སོགས་ཞལ་གདམས་་་་་
མང་དུ་སྩལ། ཕྱི་དྲོ་སྨོན་ལམ་གྱི་ཚོགས་དབུར་ཕེབས་ཏེ་ཐུགས་སྨོན་རྒྱ་ཆེར་
གནང་། དེ་ཉིན་སྐུ་ཚབ་ཐབས་མཁས་ཀྱིས་སྟོན་པའི་སྐུ་བརྙན་དབུ་བརྒྱན་ཅན་
ཞིག་ཕུལ་བར་སྨོན་ལམ་སྐབས་སུ་འདུ་ཁང་དུ་བཞུགས་འཕྲལ་བཀའ་ལས། དེ་
རྟེན་འབྲེལ་ལེགས་རྗེ་རིན་པོ་ཆེས་ལྷ་སའི་ཇོ་བོ་ལ་དབུ་བརྒྱན་ཕུལ་ཏེ་བསྟན་པ་་་
ལོ་སྟོང་དུ་བསྲིང་བ་ཡིན། དེ་རིང་སྨོན་ལམ་ལ་འགྲོ་རྒྱུ་དང་སྐུ་གཟུགས་ཕུལ་བ་
འཛོམས་པ་རྟེན་འབྲེལ་ཤིན་ཏུ་ལེགས་ཞེས་དགྱེས་ཚོར་མཛད། དགོན་པའི་ལས་
སྣེ་རྣམས་ནས་ཀྱང་འཆད་ཉན་གོང་འཕེལ་སོགས་ཀྱི་དོན་སྐོར་དང༌། ཁྱད་པར་
ཀླུ་ནད་ཀྱིས་གྲྭ་བ་རེ་གཉིས་གཤེགས་སོང་བས་ཕྱིན་ཆད་འདིའི་རྒྱུན་ཆོད་པ་ཞིག་་
མ་བྱུང་ན་དཀའ་ཚུལ་གྱི་སྐྱབས་ཞུ་ནན་ཆེར་ཞུས་པར། ཀླུ་ནད་སོགས་གང་ཅིར་
སེམས་ལ་བཟུང་ནས་ཕྱིན་ཆད་ངེས་པར་སྐྲག་མི་དགོས་པ་ཞིག་བྱེད་ངེས་ཡིན་་་་་
པས་ཐམས་ཅད་ཀྱིས་སེམས་བདེ་བ་བྱས་ཆོག་ཅེས་གཞན་དང་མི་མཉམ་པའི་་་་་
གྲུབ་པའི་གདེང་ཚད་བརྙེས་པའི་བཀའ་ལན་ཡིད་ཚིམ་པ་གནང་། སྐབས་འགར་
ཨོ་རུ་སུའི་འཁྲུགས་ཟིང་ཆེ་ཚུལ་དང་། གོང་མའི་རྒྱལ་ས་ཤོར་ཚུལ་སོགས་ལས་
བརྩམས་པའི་གསུང་འཕྲོས་རྒྱུན་དུ་གནང་ཞིང་དབུས་ཕྱོགས་ཚོ་ན་ཡང་འདི་དོན་
ལ་འབད་པ་ཁུར་བཞེས་གནང་གི་མེད་སྐད་ཐོས་མོད། དེ་གཏན་ནས་མི་ལེགས།
གོང་མའི་བསྟན་སྲིད་ལ་ཆག་འཇིག་བྱུང་ཚེ་བསྟན་པའི་གཞི་རྩ་སྟོར་བ་རེད། །
འདི་ཁོང་རྣམ་པ་ཐམས་ཅད་ཀྱིས་ཐུགས་ལ་མ་བཟུང་ན་བདག་ལྟ་བུས་ཅི་ཞིག་་་་
བྱེད་ཅེས་སྔ་ཕྱིར་བསྟན་དོན་ཁོ་ན་ཐུགས་ལ་བརྣག་པས་སྐྱོ་བའི་གསུང་ཤ་སྟག་་་་
གནང་། ཚེས་ལྔ་ལ་སྒར་བཏེགས་ཏེ་དམེ་རུ་མར་ཕེབས། དམེ་རྒྱལ་པོ་ནས་དམེ་
443



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚང་དང་རྒྱའི་གྱོད་མྱུར་དུ་འདུམ་པའི་སྐྱབས་ཞུ་ནན་ཆེར་བགྱིས་པར། འདི་
དོན་མཐའ་དག་སེམས་ལ་འཛིན་པས་ཕྱིན་ཆད་རྒྱ་འཁྲུགས་ལ་གཏན་ནས་སྐྲག་་་
མི་དགོས་ཞེས་རྡོ་རྗེའི་བཀའ་འགྱུར་བ་མེད་པ་གནང་ཞིང་། མཆོག་རྩེའི་ཁྲི་སྤྲུལ་
རིན་པོ་ཆེ་ནས་ཀྱང་དེ་དོན་ལ་ཡི་གེ་ཕུལ་བ་བཞིན་རིམ་གྱིས་འཁྲུགས་གཞི་ཡང་་་་་
གཏན་ཞིར་སོང་བ་གང་གི་ཐུགས་རྗེའི་བདེན་མཐུ་ཁོ་ནར་ངེས། ནག་ཚང་
མཚམས་རིང་རུ་སར་མ་སོགས་བརྒྱུད་དེ་གཅའ་ཚང་དུ་ཕེབས། འགའ་ཞིག་ལ་
བྱང་གཏེར་ཕུར་བའི་དབང་དང་མི་ཁྱིམ་སོ་སོར་འདོད་ཆོས་སྩལ། རིམ་གྱིས་
མཚེ་རུ་མ། སོག་ཚང་། ཐང་སྐོར། བྱམས་མེ་སོགས་སུ་ཕེབས་བཞུད་མཛད།
བྱམས་མེ་དགོན་པའི་སྤྲུལ་སྐུ་གཉིས་སོགས་བླ་གྲྭ་ཉེར་དྲུག་ཙམ་ལ་བསྙེན་རྫོགས་
ཀྱི་སྡོམ་པ་སྩལ། རྐ་ཆུ་ཁའི་ལྷ་སྡེར་ཕེབས་ཏེ་སོ་སོར་ཆོས་སྦྱིན་དང་། འགོ་བ་མི་
སྡེ་གྲོས་མཐུན་གྱིས་དུས་འཁོར་དབང་ཆེན་གནང་དགོས་ཚུལ་ནན་ཆེར་ཞུས་པར་
དབྱར་ཐོག་དེར་གནང་རྒྱུའི་ཞལ་བཞེས་མཛད། གླིང་བར་ཕེབས་ཏེ་ཁྱིམ་སོ་སོར་
ཕེབས་བཞུད་གནང་། ཆོས་རྗེའི་ཕྱག་མཛོད་དང་། མཛོད་དགེ་ཤོག་པ་སོ་སོའི་
འཚམས་ཞུས་པ་སླེབས་པར་བརྩེ་བའི་གསུང་གླེང་དང་བསླབ་བྱ་སོགས་སོ་སོར་་་་
འདུན་པ་བཞིན་སྩལ། ར་བོང་དགོན་པ་དང་གཙང་བླ་སོགས་དགོན་གྲོང་བར་
དུ་འཁྲུགས་གཞི་རེ་ཡོད་པ་སོ་སོར་གསུང་གནང་སྟེ་ཐབས་མཁས་ཀྱིས་བདེ་་་་་་་
འཇགས་སུ་བྱས། གཟའ་རུར་ཕེབས་ཏེ་འདོད་ཆོས་དང་གྲོང་སྡེ་ཐུན་མོང་ལ་
རིམ་གྲོ་གནང་། དེ་སྐབས་ཆམ་ཡམས་ཆེ་བ་ཞིག་མཆེད་ཡོད་པའི་སྐབས་ཡིན་
ཡང་དེ་འཕྲལ་གཏན་ཆད་དུ་སོང་བས་ཐམས་ཅད་ཀྱིས་བླ་མ་རྡོ་རྗེ་འཆང་གི་་་་་་
ཐུགས་བསྲུང་མི་ཤིགས་རྡོ་རྗེའི་གུར་ཁང་དུ་བཅུག་པའི་བྱིན་མཐུར་ངེས་པ་རྙེད་་་
པ་བྱུང་། བཞག་སྡོམ་སོགས་བརྒྱུད་གཉིས་པའི་བཅུ་བདུན་ཉིན་ལྷ་མོའི་གསེར་
ཁྲིའི་དགོན་པ་དང་། གདན་སའི་ཆིབས་བསུ་སེར་སྦྲེངས་དང་བཅས་ཐོག་མར་
444



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཚོགས་ཆེན་འདུ་ཁང་དུ་ཕེབས་ཏེ་ཇ་ཐབ་སྟེང་གྲྭ་མང་ལ་ཕྱག་དབང་གནང་།
དུས་འཁོར་འདུ་ཁང་གསར་བསྐྲུན་གྱི་སྟེང་ཤོད་སོ་སོར་གཟིགས་རྟོག་དང་དཔོན་
སློབ་ལྷན་རྒྱས་ནས་དུས་འཁོར་ཤིས་བརྗོད་གསུངས་ནས་མེ་ཏོག་འཐོར་བར་་་་་་་
མཛད་དེ་གཟིམ་ཁང་དུ་ཕེབས། ཉིན་རེ་བཞིན་ཐེ་བོ་ཕྱོགས་དང་ཟམ་ཚ་རོང་
འབྲོག་ཆས་པའི་དཔྱིས་སྒར་གྲོང་ཨ་མཆོག་ཤིས་ཚང་སོག་པོ་སོགས་ཉེ་རིང་དུ་
མའི་འཚམས་ཞུས་པ་གཅིག་རྗེས་གཅིག་ནོན་ལྟ་བུར་སླེབས་པ་ལ་བཀའ་ལན་་་་་་་
དང་། གནང་སྐྱེས་སོགས་ཀྱིས་རེ་བ་བསྐངས། བྱ་ཕུག་སྤྲུལ་སྐུ་སྨད་ཕྱོགས་ནས་
འབྱོར་ཏེ་སྟོན་པའི་སྐུ་གཟུགས་ཆེ་ལེགས་སོགས་དངོས་འབུལ་ཕོན་ཆེ་བ་བསྟར།
འདི་ཀའི་གྲྭ་རིགས་སྨན་པ་དཀོན་མཆོག་སྨད་ནས་སླེབས་པས་རྗེ་ཉིད་ཚོགས་་་་་
དབུར་ཞུས་ཏེ། ཚེ་ལྷ་རྣམ་གསུམ་སོགས་གསེར་ཟངས་ལས་གྲུབ་པའི་སྐུ་བརྙན་
དུ་མ་དང་གསེར་ཏོག་རྒྱལ་མཚན་དངུལ་སྲང་བརྒྱ་སོགས་དངོས་འབུལ་སྤམས་་་་
མཐོ་བ་དང་ཚོགས་ཆེན་ལ་ཇ་ཁྲ་ཉེར་ལྔ་བཅས་ཕུལ། མཐའ་བ་སོགས་སུ་ཕེབས་
བཞུད་འགའ་རེ་དང་དོན་གཉེར་ཅན་འགར་རིགས་གསུམ་སྤྱི་སྒྲུབ་ཀྱི་རྗེས་གནང་
ཀྱང་སྩལ། གཉིས་པའི་ཉེར་དགུར་རི་ཁྲོད་དུ་བྱོན་ཏེ་གསུམ་པའི་ཚེས་གཅིག་
ནས་བཅད་རྒྱ་དམ་པོར་མཛད་དེ་ཡི་དམ་འཇིགས་མཛད་རྡོ་རྗེའི་བསྙེན་སྒྲུབ་་་་་
སྦྲགས་མ་དང༌། བཅོ་ལྔའི་ནུབ་ཟླ་འཛིན་སྐབས་མཚན་ཐོག་ཐག་གི་བཟླས་པ་
དང་འབྲེལ་བར་དངོས་གྲུབ་ཀྱི་རྫས་སྒྲུབ་པ་ཕྱག་ལེན་བཞིན་མཛད་པས་སྒྲུབ་་་་་་
རྫས་མངོན་སུམ་དུ་ཁོལ་ཞིང་འཕྱུར་བ་སོགས་མཆོག་དང་ཐུན་མོང་གི་དངོས་་་་་
གྲུབ་འགྲུབ་པའི་ལྟས་ཡ་མཚན་པ་རྒྱུད་དང་གྲུབ་ཆེན་རྣམས་ཀྱི་གཞུང་ནས་་་་་་་
བཤད་ཚོད་བཞིན་བྱུང༌། ཕྱི་ཉིན་ནས་མེ་ལྷའི་བསྙེན་པ་གནང་སྟེ་ཉེར་བདུན་ལ་
སྐུ་མཚམས་གྲོལ། ཐུགས་མཚམས་སྐབས་སེ་བོ་རོང་བ། ཨེ་ཛི། ཨ་མཆོག་སྟོད་
སྨད་སོགས་ཀྱི་འཚམས་ཞུས་པ་སོགས་མཇལ་བ་དུ་མ་སླེབས་པ་ལ་ཕྱག་མདུད་་་་་
445



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྔགས་འཇིམ་རྟེན་འདུས་དང་བཅས་གནང་ཞིང་གསུང་བརྟག་སོགས་འཕྲིན་གྱི་་་
སྒོ་ནས་བཀའ་དྲིན་བསྐྱངས་ཏེ་སོ་སོའི་རེ་བ་སྐོང་བར་མཛད། དེ་ནས་གཟིམ་
ཁང་དུ་ཕེབས་ཏེ་ཉིན་ཞིག་སྤྲུལ་སྐུ་ཚོགས་ཆེན་ཁྲིར་བསྐོ་བཞག་གནང་། ཟམ་ཚ་
རྨོག་རིའི་འགོ་བ་འདས་པའི་སར་ཕེབས་ཏེ་བསྔོ་སྨོན་སོགས་གནང་ཞིང་མི་ཁྱིམ་་་
དུ་མར་འདོད་ཆོས་སྩལ། མཛོད་དགེ་སྨད་ཀྱི་ཤོག་པ་ལྔའི་འཚམས་ཞུས་པ་
འབྱོར་ཏེ་རྗེ་ཉིད་ལ་དངུལ་རྡོ་ཚད་སོགས་དངོས་འབུལ་དུ་མ་དང་། དུས་འཁོར་
འདུ་ཁང་གི་གསེར་ཚོན་ཐེབས་སུ་དངུལ་སྲང་ལྔ་བརྒྱ་ཕུལ་བར་འདི་ཕྱིའི་བདེ་་་་
ལེགས་མཐའ་ཡས་པ་འགྲུབ་པའི་རྒྱུ་ཚོགས་ཆེན་བསགས་པ་ཤིན་ཏུ་ལེགས་ཚུལ་་་
དང་མ་འོངས་པ་ན་རིགས་ལྡན་དྲག་པོ་འཁོར་ལོ་ཅན་བྱོན་པའི་ཚེ་འཁོར་གྱི་ཐོག་
མར་སྐྱེ་བའི་རྟེན་འབྲེལ་ཁྱད་པར་ཅན་ཡོད་ཚུལ་སོགས་བཀའ་ལན་ཡིད་ཚིམ་པ་་་
གནང་། དུས་འཁོར་འདུ་ཁང་གི་རྩིག་རྡོ་འཕན་ཆུའི་ལུང་བའི་ཕུ་ནས་བླངས་
པར་མོ་ལུང་རྫུན་མ་འགའ་རེས་ཡུལ་ཕྱོགས་ལ་གནོད་ཚུལ་བབས་པའི་རྒྱུ་མཚན་་་
འཕན་ཆུའི་ཚོ་མི་རྣམས་ཀྱིས་ཞུས་པར། སྤྱིར་འདི་ཕྱོགས་ཀྱི་གཞི་བདག་རྣམས་
དཀར་ཕྱོགས་པ་ཡིན་པས་རྣམ་དཀར་གྱི་བྱ་བ་ལ་འཁུ་ལྡོག་ཀྱང་མི་བྱེད། འདི་
དོན་རང་གི་སེམས་ལ་བཟུང་ནས་བུམ་གཏེར་རེ་འབུལ་བ་སོགས་བྱེད་རྩིས་སྔར་་་
ནས་ཡོད་པས་ས་བཅུད་ཉམས་པ་སོགས་ཀྱི་ཉེན་གཏན་ནས་མེད། ཁྱེད་རྣམས་
སེམས་བདེ་བ་བྱས་ཆོག་ཅེས་གསུངས་ཤིང་དེ་ནས་བཟུང་ཡུལ་ཕྱོགས་ལ་བདེ་་་་་་
སྐྱིད་དང་བཀྲ་ཤིས་ལོ་ལེགས་སྔར་ལས་ལྷག་བྱུང་བས་ཡུལ་སྐྱོང་དྲེགས་པ་ཅན་་་་་
ཀུན་བྲན་དུ་འཁོལ་བའི་ཚུལ་ལ་ཀུན་ངོ་མཚར་བར་གྱུར། ཚེས་བརྒྱད་ཀྱི་ནུབ་མེ་
ལྷའི་བཅུ་ཆའི་སྦྱིན་སྲེག་མཚན་ཐོག་ཐག་ཏུ་གནང༌། ཚེས་བཅུའི་ནུབ་ཀྱང་སྦྱིན་
སྲེག་མཚན་འཁྱོངས་པ་འབུལ་བ་ནས་བཟུང་བཟླས་པའི་གྲངས་ཀྱི་བཅུ་ཆའི་སྦྱིན་
སྲེག་ཆེན་མོ་རིམ་གྱིས་གནང་སྟེ་ལྔ་བའི་ཚེས་གཅིག་ལ་མཇུག་གྲུབ་པ་མཛད།
446



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
，
，
，
རྒྱལ་ཁང་གསར་བསྐྲུན་བྱེད་རྒྱུར་ཨར་ཆོག་གནང་ཞིང་རྟེན་གསོ་བ་སོགས་གྲྭ་་་་་
ཚང་གིས་སྤོས་འགྲིམ་དང་བཅས་བླ་བྲང་ནང་དུ་གདན་དྲངས། ཟོང་འཕན་དང་
དམེ་ཚང་གི་གཟུ་ལ་ཕྱག་མཛོད་ཆེ་བ་མངགས་པ་དམེ་རྒྱལ་པོ་དང་རྒྱ་དཔོན་སོ་་་
སོར་གཏུགས་ཏེ་བླ་མ་མཆོག་ནས་མངགས་པའི་རྒྱུ་མཚན་རྣམས་དང་། གཟུ་
འདུམ་འགྲིག་དགོས་ཚུལ་བསྙད་པར། རྒྱ་དཔོན་རྣམས་ནས་ཀྱང་བླ་མ་ཀིརྟི་ཚང་
སེམས་ཅན་གྱི་དོན་ཁོ་ན་མཛད་པའི་བླ་མ་ཡིན་གཤིས་སྔོན་ཆད་ཀྱང་སྟོད་སྨད་ཀྱི་
འཁྲུགས་གཞི་ཆེ་བ་མང་པོ་བདེ་འཇགས་སུ་བྱས་པས་བཀའ་དྲིན་ཆེ་བ་དེ་རྒྱ་་་་་
དཔོན་རྣམས་ཀྱི་སེམས་ན་ཡོད། ད་རེས་ཀྱང་བླ་མ་འདིའི་གསུང་བཞིན་འགྲིག་
འཕྲོད་རེ་ཨེ་ཡོད་བྱེད་ངེས་ཡིན་ཀྱང་གཙོ་ཆེར་བླ་མ་ཁོང་གི་ཐུགས་ལ་བཟུང་ནས་
སྐྱབས་འཇུག་གནང་དགོས་ཞེས་རྗེ་ཉིད་ལ་སྐྱབས་རྟེན་གོས་ཡུག་དང་། འདི་བླ་
མའི་ལྷ་སྲུང་ལ་འབུལ་དགོས་ཞེས་གོས་ཡུག་དཀར་པོ་ཞིག་འབུལ་རྒྱུར་བསྐུར།
འདི་སྐབས་རྔ་བའི་དགོན་གསར་གྱི་འཚམས་ཞུས་པ་འབྱོར། གདན་སའི་སྤྲུལ་སྐུ་
འགའ་དང་། རྔ་དགོན་དྲན་པ་རྒྱ་དགེ་ཁང་གསར་ཉིན་སོགས་ནས་འོངས་པའི་
དོན་གཉེར་ཅན་གྱི་བླ་གྲྭ་ཉི་ཤུ་རྩ་གྲངས་ལ་འཇིགས་བྱེད་བསྙེན་ཆེན་གྱི་ཁྲིད་མན་
ངག་ལུང་དང་བཅས་པ་དང་སོ་སོར་སྔོན་འགྲོའི་སྐོར་ལ་གསུང་བཀོད་ཀྱང་་་་་་་་
གནང༌། སྔོན་ཆད་གདན་སར་དགེ་འདུན་ཞལ་གྲངས་བདུན་བརྒྱར་ཉེ་ཡང་འདི་
དུས་བཞི་བརྒྱ་ཙམ་ལ་བབས་པར་བརྟེན་ཞལ་ནས་གྲྭ་ཚོགས་ཉམས་ན་འཆད་་་་་་
ཉན་སོགས་ཀྱང་ཅི་འདྲ་ཡོང་མི་ཤེས་གསུངས་ཏེ་འཇམ་དབྱངས་ཆོས་རྗེ་དང་་་་་་
པཎ་ཆེན་བསོད་ནམས་གྲགས་པའི་སྐུ་གསར་བཞེངས་བྱས་ཤིང་། འཛིན་གྲྭ་སོ་
སོའི་སྐྱོར་དཔོན་རྣམས་ལ་ལྷ་བཟོར་ཁ་དར་འཐེན་དུ་འཇུག་པ་གནང་བ་སྐུ་ཕྲེང་།
རིམ་བྱོན་གྱིས་ཕྱག་མཚན་དུ་བཞེས་པའི་ཆོས་གྲྭ་ཆེན་པོ་འདིའི་གྲྭ་ཚོགས་འཕེལ་་་
ཞིང་། བཀའ་པོད་ཆེན་པོ་ལྔའི་འཆད་ཉན་དབྱར་མཚོ་ལྟར་རྒྱས་པའི་རྟེན་
447



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབྲེལ་དང་དགོངས་གཞི་ཟབ་པར་མངོན། རྗེས་སོར་གཟུངས་གཞུག་ཕུལ་ཏེ་
རབ་གནས་ཀྱང་ཉིད་ནས་གནང་། ཚེས་བརྒྱད་ཀྱི་ཉིན་བསྒྲུབ་བྱ་དྲུག་ཅུ་རྩ་
གྲངས་བསྙེན་རྫོགས་ཀྱི་བསླབ་པ་ལ་བཀོད། བཅུ་གཅིག་ནས་རིགས་ལུང་གི་
རྒྱུགས་བཞེས་ཏེ་དབུ་མ་མན་ཆད་ཀྱི་འཛིན་གྲྭ་གོང་འོག་གཏུགས་ནས་ཕན་ཚུན་་་་
བགྲོ་གླེང་སྤྲོ་སེང་ངེ་བ་ཕུལ་བར་དགྱེས་ཚོར་དཔེ་མེད་མཛད། འདི་རེས་བཀའ་
རམས་གོང་འོག་ལ་ཡང་རྩོད་རྒྱུགས་བཞེས་པ་གནང་། འཇམ་མགོན་བསྟན་པའི་
གསལ་བྱེད་ཆེན་པོ་གསེར་ཁྲི་སྤྲུལ་བའི་སྐུ་རིན་པོ་ཆེས་ཟམ་ཚར་དུས་འཁོར་་་་་་
དབང་ཆེན་གནང་རྒྱུའི་སྐོར་ལ་དོགས་གནས་འགར་དྲི་བ་ཞུས་པར་བཀའ་ལན་་་
སོགས་ཞིབ་རྒྱས་སྩལ། དོན་གཉེར་ཅན་འགར་རྟ་མགྲིན་གྱི་རྗེས་གནང་དང་། ཨ་
སྐྱིད་སྟོད་གནས་གཞིའི་རི་ཁྲོད་སྟོངས་སུ་ཉེ་བ་སླར་གསོ་བར་དགོངས་ཏེ་དབྱར་་་
གནས་གསར་འཛུགས་ཀྱི་ཆེད་དུ་གདན་ས་ནས་རི་ཁྲོད་པ་བཞི་ཆེད་མངགས་་་་་་
མཛད། སྐྱབས་མཆོག་འཇམ་དབྱངས་བཞད་པ་དམེ་བ་གནས་མཇལ་དུ་ཕེབས་
པར་དངུལ་རྡོ་ཚད་སོགས་དངོས་འབུལ་དང་བཅས་མི་སྣ་ཆེད་མངགས་དང་མི་་་
རིང་བར་གདན་སར་འབྱོན་དགོས་ཚུལ་སོགས་ཕུལ་བར་བཀའ་བཞིན་སྒྲུབ་རྒྱུའི་་
གསུང་ལན་དང་བཅས་ཚུར་ཡང་འཚམས་ཞུས་པ་མི་སྣ་མངགས་པ་འབྱོར་བར་་་
དགྱེས་ཚོར་མཛད། གདན་སའི་མཁན་པོ་རྣམ་གཉིས་སོ་སོའི་དགེ་བསྐོས་བཅས་
སྐུ་དྲུང་དུ་བོས་ཏེ། ཚོགས་ཆེན་ཁྲི་བ་ཚང་ནས་ཆོས་ཐོག་སྐབས་ལོང་ནམ་ཡོད་ལ་
བཀའ་པོད་ལྔའི་རྩི་བཞག་ཆག་མེད་དང་། རྒྱུད་པའི་མཁན་པོས་འགྲེལ་བ་དང་
རྩི་བཞག་གནང་དགོས། གྲྭ་ཚང་སོ་སོའི་འཆད་ཉན་ཉམས་ན་བསྟན་པའི་ཆག་
སྒོ་དེ་ལས་ཆེ་བ་མེད་པའི་རང་རང་གི་ལས་སུ་བྱ་བ་གང་ཡང་ལེ་ཤོར་མེད་པར་
སྒྲུབ་དགོས་ཚུལ་སོགས་བསྟན་དོན་ཁོ་ནར་དགོངས་པའི་བཀའ་ནན་ལྕི་བ་ཕེབས།
བན་ཡུ་སྟོད་ནས་གདན་དྲངས་པ་བཞིན་ལྔ་བའི་ཉེར་དྲུག་ལ་སྒར་བཏེགས་ཏེ་་་་་
448



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བན་ཡུ་རོང་འབྲོག་ཆོས་རྗེ་ནང་བའི་རོང་འབྲོག་མཛོད་དགེ་སྟོད་མ་ཨ་སྐྱིད་རོང་་
འབྲོག་རྣམས་སུ་ཕེབས་ཏེ་སོ་སོར་འདོད་ཆོས་དང་། དགའ་བོ་ལུང་དུ་སེ་ར་སྤྲུལ་
བའི་སྐུ་སོགས་བླ་གྲྭ་མང་པོར་ལྗགས་ལུང་འགའ་ཞིག་སྩལ། ལམ་བར་ནས་པཎ་
ཆེན་བསོད་ནམས་གྲགས་པའི་གསོལ་འདེབས་ལྗགས་རྩོམ་མཛད་དེ་ཚོགས་སུ་་་་་
འཛུགས་རྩིས་གནང་བ་ཡང་དགོས་པ་ཆེ་བར་སེམས། རྒྱ་རྗེ་མི་ལར་གྲགས་པའི་
ཇོ་སྲས་གཞུང་ལུགས་ལ་བློ་གྲོས་རྒྱས་པ་ཞིག་ཡོད་པ་མཇལ་བར་ཕེབས་ནས་་་་་་་
གསུང་གླེང་ཡུན་རིང་གནང་ཞིང་གཞུང་ཆེན་མོ་ལས་བརྩམས་པའི་དྲི་བ་འགའ་་་་
རེ་ཞུས་པར་དགྱེས་པའི་བཀའ་ལན་དང་། དེང་དུས་གཞུང་ཆེན་མོ་རྣམས་རིག་
མཐོང་ཙམ་རེ་ཡོད་པ་ཨང་ངོ་མཚར་བའི་ཚོད་རེད་ཅེས་མཉེས་ཚོར་ཆེ་བ་མཛད།
མཛོད་པ་ཆུང་བ་ནས་དམེ་ཚང་དང་རྒྱའི་གྱོད་འགྲིག་ཡོད་མེད་ལ་བལྟ་མི་ཞིག་་་་
མངགས་རྒྱུའི་རྒྱུ་མཚན་ཞུས་པར། མངགས་ཆོག་སྟེ་གཟུ་བ་དང་འཕྲད་ཡོང་མོད་
དམེ་ཚང་དང་འཕྲད་མིན་མི་ཤེས་གསུངས་པར་གྱོད་པ་མེད་པར་གཟུ་བ་འདུག་་་
དགོས་དོན་མེད་ཅེས་ཞུས། དེ་ནས་མི་གཉིས་ཆེད་མངགས་བྱས་པར་གྱོད་འགྲིག་
ནས་དམེ་ཚང་རང་ཡུལ་དུ་ལོག་ཚར་བ་དང་དུས་འགྲིག་པ་ཤེས་བྱ་མཐའ་དག་་་་
སྒྲིབ་མེད་ཡེ་ཤེས་ཀྱིས་ཆགས་ཐོགས་མེད་པར་གཟིགས་པའི་གཏན་ཚིགས་སུ་་་་་་
སྣང༌། རྒྱུས་ཡོད་རྣམས་ལ་འདི་འདྲའི་རྒྱུ་མཚན་མཐའ་ཡས་པ་འདུག་མོད་རེ་རེ་
ཙམ་ལས་མཐའ་དག་པ་ཡི་གེར་བྲིར་མ་ལང་ངོ༌། །འདི་སྐབས་རྔ་བའི་སྐུ་ཚབ་རྒྱ་
དཔོན་རྣམས་ཀྱི་དྲུང་དུ་དམེ་ཚང་མ་ལན་པའི་རྒྱུ་མཚན་སོགས་དོན་གལ་ཆེན་་་་་
མང་པོ་ཞུ་རྒྱུ་ཡོད་པའི་ཆེད་དུ་སོང་སྐབས། རྒྱ་དཔོན་ཁྲོས་ཡོད་པ་དང་ཐུག་ནས་
ཞུ་སྟབས་མ་རྙེད་པར་ཕྱིར་ལོག་དགོས་བྱུང་བར་ལམ་བར་གྱིས་སྟོངས་ནས་རྗེ་་་་
ཉིད་ལ་དམིགས་པའི་ཕྱག་འཚལ་ཏེ། བླ་མ་རིན་པོ་ཆེ་ཉིད་ནས་བདག་ལ་བླ་མ་
ལ་རེ་ལྟོས་བྱས་ན་ནམ་དགོས་དུས་བླ་མ་ལྷ་བསྲུང་གིས་མི་བསླུ་ཐག་ཆོད་ཡིན་་་་་
449



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚུལ་སོགས་འགྱུར་མེད་རྡོ་རྗེའི་ཚིག་གིས་ཞལ་བཞེས་མཛད་པ་བཞིན་ད་རེས་་་་་་
བདག་ཅག་ལ་ཐུགས་རྗེས་གཟིགས་འཚལ་ཞེས་སྙིང་ཐག་པ་ནས་གསོལ་བ་བཏབ།
དེ་ནས་ཆེར་མ་འགྱངས་པར་སྔར་གྱི་མི་རྣམས་བོས་ཤོག་ཅེས་རྒྱ་དཔོན་གྱིས་མི་་་
ཞིག་མངགས་པས་སླར་རྒྱ་དཔོན་རྣམས་ཀྱི་དྲུང་དུ་སོང་བར། རྒྱ་དཔོན་རྣམས་
ཡིད་འགྱུར་ཏེ་དོན་གལ་ཆེ་བ་ཐམས་ཅད་འདོད་པ་བཞིན་ཞུས་ཆོག་པ་དང་།
ལས་དོན་ལ་ཕན་ཐོགས་ཀྱང་ཆེན་པོ་བྱུང་བས་བླ་མ་རྡོ་རྗེ་འཆང་ལ་ཉེ་རིང་གང་་་་
ནས་གསོལ་བ་བཏབ་ཀྱང་ཐུགས་རྗེ་བྱིན་རླབས་དུས་ལས་ཡོལ་བ་མེད་པར་་་་་་་
འདུག་སྙམ་དུ་ཡིད་ཆེས་པའི་དད་གུས་ཀྱིས་མིག་ནས་མཆི་མ་འཁྲུགས་པ་བྱུང་་་་་་
འདུག དེ་ནས་གཟུ་བས་དམག་མི་བསད་པ་རྣམས་ལ་ཡུལ་སྲོལ་ལྟར་གྱི་སྟོང་
སྤྲད་དེ་གྱོད་འགྲིག་འཕྲོད་ལེགས་ལམ་བྱུང་བས་རྒྱ་དཔོན་ཆེ་བ་རྣམས་ནས་རྗེ་་་་
ཉིད་སྔ་ཕྱི་དུ་མར་རྒྱ་བོད་ཐམས་ཅད་ལ་བཀའ་དྲིན་ཤིན་ཏུ་ཆེ་བས་འཇའ་ས་་་་
ཐམ་ག་སོགས་གོང་མ་ལ་ཞུས་ནས་གནང་རྒྱུ་ཡིན་ཚུལ་སོགས་ཀྱི་ཞུ་བ་འབུལ་མི་་་
ཆེད་མངགས་བྱས་པར་བརྩེ་ཉམས་མཛད། སྟག་ཚ་དགོན་དུ་ཕེབས་ཏེ་སྟག་ཚ་
སྤྲུལ་བའི་སྐུར་སྒྲོལ་དཀར་རྗེས་གནང་དང་། ཚོགས་མང་ལ་ལྗགས་ལུང་འགའ་
རེ་གནང་། སྤྲུལ་བའི་སྐུ་ཞབས་པད་བརྟན་པ་གལ་ཆེ་ཚུལ་དང་། རྣམ་དཀར་གྱི་
མཛད་པ་རྣམས་དགོངས་པ་དང་བསྟན་པ་ལས་དེ་དག་ལ་དཔོན་གཉེར་སོགས་་་་
ཀྱིས་བར་ཆད་བྱེད་མི་རུང་ཚུལ། གྲྭ་ཚང་རིན་པོ་ཆེ་ནས་ཀྱང་རང་རང་གི་བསླབ་
ཁྲིམས་གཙང་བ་གཞིར་བྱས་པའི་སྟེང་འགྲིག་ལམ་གང་ཡོད་ཚུལ་བཞིན་བརྩི་བ་་་
དང་། འདོན་རྟ་དབྱངས་སོགས་ཀྱང་མི་ཉམས་གོང་འཕེལ་དགོས་ཚུལ། ཆོ་ག་
བདག་འཇུག་སོགས་སྔར་ཡོད་གོང་འཕེལ་དང་སྔར་མེད་གསར་དུ་འཛུགས་པ་རེ་
ཨེ་ཡོང་གི་ཐབས་ལ་འབད་པ་དང་མི་རིང་བར་མཆོད་པའི་ཆོས་ཐོག་ཀྱང་གསར་་
ཚུགས་དགོས་ཚུལ་སོགས་ཞལ་གདམས་གནད་སྨིན་སྩལ་པར་ཅི་གསུང་དང་བླང་་
450



，
，
，
，
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱེད་པ་བྱུང་། དབལ་ཤུལ་སྨད་མའི་དཔོན་པོ་ཡུམ་ལི་དུས་ཆོས་སུ་གྱུར་པའི་སར་
ཕེབས་ཏེ་སྦྱང་ཆོག་དང་རིམ་གྲོ་སོགས་ཀྱིས་རེ་བ་བསྐངས། མཛོད་དགེ་གླིང་
བའི་མཚོ་ཞིག་གཏན་སྐམ་ལྟ་བུར་གྱུར་པའི་གནས་ཚུལ་ནན་ཞུས་ཕུལ་བར་དེ་་་་
འཕྲུལ་བུམ་གཏེར་ཞིག་འབུལ་བ་གནང་སོང་བར་གློ་བུར་དུ་སྤྲིན་འཁྲིགས་ཏེ་་་་་་
ཆར་དྲག་པོ་བབས་པའི་རྐྱེན་བྱས་མཚོ་སྔར་བཞིན་གྱུར་འདུག་པས་ཟབ་ལམ་རྡོ་་་
རྗེའི་རྣལ་འབྱོར་གྱི་མཐུས་ཕྱི་ནང་གི་འབྱུང་བ་བཞི་ལ་དབང་ཐོབ་པའི་འབྲས་་་་་
རྟགས་མངོན་སུམ་དུ་མཐོང་བ་ལ་ཀུན་ངོ་མཚར་བར་གྱུར། ལམ་བར་ནས་
འཚུབ་ཉམས་རེ་བྱུང་བར་ཆ་གསུམ་དང་དྲུག་ཅུ་བ་བསྔོ་བ་མཛད་པས་རང་ཞིར་་
གྱུར་ཅིང་ཕེབས་བཞུད་འགའ་ཡང་གནང་བའི་མུར་བདུན་པའི་ཚེས་དགུ་ལ་་་་་
གདན་སར་བབས། གཙོས་ཁྲི་སྤྲུལ་རིན་པོ་ཆེ་དབུས་ནས་ཕེབས་པ་གདན་སས་
ཆིབས་བསུ་སེར་སྦྲེངས་དང་བཅས་ནང་ཆེན་དུ་གདན་དྲངས། ཁོང་གིས་གོས་
ཆེན་དང་ཐེར་བུབས་སོགས་དངོས་འབུལ་སྤུས་གཙང་བ་འགའ་ཞིག་ཕུལ། ཉིན་
འགར་དབུས་གཙང་གི་གནས་ཚུལ་སོགས་ཀྱི་གསུང་གླེང་རྒྱུན་རིང་མཛད། འདི་
བ་དབུས་ལམ་དུ་བན་ཡུ་དཔོན་པོ། དབལ་ཤུལ་ཡུམ་ལི། འབོས་པ་དགྲ་འདུལ། །
གཙོས་ཕྱག་མཛོད་སོགས་འགོ་བ་འགའ་ཞིག་འདས། ཁ་བ་ཆེན་པོ་བབས་པའི་
རྐྱེན་གྱིས་ཁལ་རྟ་གྲངས་མང་ཤི་བ་སོགས་སྐུ་ཚེགས་ཆེ་ངེས་བྱུང་བར་ཐུགས་ཤིན་་
ཏུ་བརྩེ་བའི་ཉམས་ཀྱིས་ཕེབས་ཁར་དངུལ་རྡོ་ཚད་གསུམ་སོགས་འབུལ་ཆེན་དང་
མཛོད་གཉེར་སོ་སོར་ཡང་གནང་སྐྱེས་གྱ་ནོམ་པ་སྩལ་ཏེ་སྒར་བཏེགས། པཎ་
ཆེན་བསོད་ནམས་གྲགས་པའི་རྣམ་ཐར་གསོལ་འདེབས་གསར་རྩོམ་གནང་བ་་་་་
ཚེས་བཅུ་གསུམ་གྱི་ཉིན་ཚོགས་འདོན་དུ་བཙུགས་ཤིང་ཉིན་དེར་དབུ་མའི་བདག་
འགོག་གི་ཚོགས་གླེང་ཡིན་སྟབས་རྟེན་འབྲེལ་ལེགས་ཞེས་དགྱེས་ཉམས་དཔེ་མེད་་
གནང་བ་ལ་ཡང་ཕྱིས་འབྱུང་གི་རྟེན་འབྲེལ་ཁྱད་པར་ཅན་ཞིག་འགྲིག་པར་གོར་་་
451



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མ་ཆག ཚ་གན་བླ་མའི་དགོན་པ་ནས་མཁས་བཙུན་དར་རྒྱས་བོས་ཏེ་དུས་
འཁོར་གྲྭ་ཚང་ལ་རྣམ་སྣང་མངོན་བྱང་གི་ཆོ་གའི་རྟ་དབྱངས་སོགས་སློབ་ཏུ་་་་་
བཅུག་སྟེ་ཉིན་རེ་བཞིན་གཟིགས་རྟོག་མཛད། བྱ་ཕུག་སྤྲུལ་བའི་སྐུ་སོགས་གདན་
སའི་བླ་གྲྭ་འགའ་ལ་སྣར་ཐང་བརྒྱ་རྩ་དང་འཇམ་དབྱངས་ཆོས་སྐོར་གྱི་རྗེས་་་་་་་
གནང་ཡོངས་རྫོགས་སྩལ། བྱ་ཕུག་ཚང་སྨད་ཕྱོགས་སུ་ཕེབས་རྒྱུར་ཧོ་ཤོས་འགའ་
ལ་གང་ལེགས་ཀྱི་བརྟག་པ་ཞུས་པར། དེ་རྣམས་ལས་གཞན་ཞིག་ནས་གདན་
འདྲེན་པ་རེ་བྱུང་ཚེ་དེར་ཕེབས་ན་བཟང་མོད་གསུངས། དེ་ནས་ཆེར་མ་
འགྱངས་པར་རབ་བརྟན་རྒྱ་མཚོ་ཚང་རྒྱ་ཕྱོགས་ནས་ཕེབས་ཏེ་བྱ་ཕུག་ཚང་ལ་ཡི་
གེ་བསྐུར་ནས་བདག་ཡར་ཡོང་ཁར་ཡི་ལེ་ཕྱོགས་ནས་དུས་འཁོར་གྱི་དབང་ཞུས་་་
པ་བསྐུར་ལོང་མ་བྱུང་བས་ཁྱེད་དེར་ཕེབས་ནས་དུས་འཁོར་དབང་ཆེན་ཞིག་་་་་
ངེས་པར་གནང་གྲུབ་པ་བྱེད་དགོས་གསུང་འདུག་པར་འབྱུང་འགྱུར་མངོན་སུམ་་
དུ་གཟིགས་པའི་ཚུལ་ལ་ཡིད་ཆེས་ཀྱི་ངེས་པ་རྙེད་པ་བྱུང་འདུག རྐ་ཆུ་ཁ་བའི་ལྷ་
སྡེའི་གཞུང་ནས་ཞུས་པ་བཞིན་ཉེར་ལྔ་ལ་སྒར་བཏེགས། སྐྱ་སེར་དུ་མའི་ཆིབས་
བསུ་དང་བཅས་རྨ་ཀླུང་གངྒཱའི་སྲིང་མོ་ནོར་བུ་དགའ་འཁྱིལ་གྱི་ཚུལ་དུ་འབབ་་་་་
པའི་འགྲམ་དུ་ཕེབས། དྲུག་ཅུ་བ་དང་ཆ་བཞི་བརྒྱ་བསྔོས་རེ་མཛད་སྐབས་སྤྲིན་
ནག་འཁྲིགས་ཏེ་ཆར་དྲག་པོ་འབབ་པ་བྱུང་བ་ཆོས་འཆད་ཉན་ལ་བར་དུ་གཅོད་་
པའི་ལྷ་འདྲེ་མི་མ་ཡིན་ནག་ཕྱོགས་པ་རྣམས་གང་གི་མཐུ་སྟོབས་དྲག་ཤུལ་རྡོ་རྗེའི་
མེ་ཆར་གྱིས་གནད་དུ་གཟིར་བའི་རྟགས་སུ་སྣང་། དཀྱིལ་འཁོར་གྱིས་གནས་
སོགས་ལ་གཟིགས་ཏེ་བརྒྱད་པའི་ཚེས་བརྒྱད་ལ་ས་ཆོག་གི་དབུ་བརྩམས་ནས་རྡོ་་
རྗེ་སློབ་དཔོན་གྱི་བྱ་བ་གང་ཡོད་སླ་ཆོས་སུ་མ་སོང་བ་བརྒྱུད་ལྡན་བླ་མ་དམ་པའི་་
ཕྱག་བཞེས་བཞིན་རྗེ་ཉིད་ནས་མཛད་པའི་ཞར་ལ་དོན་གཉེར་ཅན་འགར་གསང་
བདག་དྲེགས་པ་ཀུན་འདུལ་གྱི་དབང་། ཁྱུང་ཁྲ་ལྷ་མོ་དམ་ཅན་ནོར་སྒྲུབ་བཅས་
452



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱི་རྗེས་གནང་དང་། སྒྲོལ་དཀར་འོད་ཟེར་དྲུག་སྦྲགས་ཀྱི་ཚེ་ཁྲིད་བཅས་སྩལ།
ཕྱོགས་ཡས་མས་ནས་བླ་གྲྭ་སེར་སྐྱའི་ཚོགས་མཐའ་ཡས་པ་རིན་པོ་ཆེའི་གཏེར་་་་་
རྡོལ་བའི་གཏམ་སྙན་ཐོས་པའི་སྲེད་ལྡན་བཞིན་དུ་ཟབ་ཆོས་བདུད་རྩིའི་དགའ་་་་
སྟོན་ཁོ་ན་དོན་གཉེར་གྱི་འདུན་པ་ཤུགས་དྲག་པོས་འདུས་པ་རྣམས་ལ་ཐུགས་རྗེ་་
ཆེན་པོ་རྒྱལ་བ་རྒྱ་མཚོའི་དབང་དང༌། གསང་འདུས་འཕགས་ལུགས་ཀྱི་དབང་
གནང་ཞིང་བཅོ་ལྔའི་ཉིན་གསོ་སྦྱོང་གི་མགོན་དུ་ཡང་ཕེབས། བཅུ་དྲུག་གི་ཉིན་
དུས་འཁོར་གྱི་དབང་གི་སྟ་གོན་མཛད་དེ་རིམ་བཞིན་བྱིས་པ་ལྟར་འཇུག་པའི་་་་་
དབང་དང༌། དབང་གོང་མ་བཞི་གོང་ཆེན་བཞི་རྡོ་རྗེ་སློབ་དཔོན་བདག་པོ་ཆེན་
པོའི་དབང་བཅས་ལྗགས་བཤད་ཞིབ་རྒྱས་ངོ་མཚར་བ་དང་སྦྲགས་ཏེ་ཉིན་ལྔ་ལ་་་
གནང༌། རྡོ་རྗེ་སློབ་དཔོན་གྱི་དབང་གི་སྐབས་སུ། ༧ སྐྱབས་མགོན་ཤིང་བཟའ་
རྡོ་རྗེ་འཆང་གི་གསུང་སྒྲོས་འགའ་ཞིག་གསུང་སྐབས་སྤྱན་ཆབ་རྒྱུན་རིང་བསིལ་་་་་
ཞིང་། སྐྱབས་མཆོག་དེ་ཉིད་རིགས་ལྡན་དྲག་པོའི་སྲས་སུ་སྐྱེ་བ་བཞེས་པར་སྣང་
བ་མཐའ་ཡས་པཎ་ཆེན་རིན་པོ་ཆེས་ཞལ་བཞེས་གནང་ཚུལ་དང་། རྗེ་ཉིད་ནས་
སྐྱབས་མགོན་པཎ་ཆེན་རིན་པོ་ཆེར་རང་དང་འབྲེལ་ཐོགས་ཐམས་ཅད་མ་འོངས་
པ་ན་རིགས་ལྡན་དྲག་པོའི་འཁོར་དུ་སྐྱེ་བའི་སྐྱབས་ཞུ་ནན་ཆེར་ཕུལ་བར་དེ་་་་་
མཐུན་གྱི་བཀའ་ལན་ཡིད་འཕྲོག་པ་གནང་ཚུལ། དེ་མཚུངས་སྐྱབས་མགོན་ཤིང་
བཟའ་རྡོ་རྗེ་འཆང་ལ་ཡང་ཞུས་པར་བཀའ་ལུང་འགྱུར་མེད་རྡོ་རྗེའི་གསུང་གིས་་་
ཞལ་བཞེས་ཡོད་པས་ཁྱེད་རྣམས་ཀྱིས་དད་གུས་དང་སྨོན་འདུན་ཤུགས་དྲག་པོས་
མཚམས་སྦྱོར་གནད་སྨིན་བྱས་ན་རིགས་ལྡན་དྲག་པོས་ནག་ཕྱོགས་ཀླ་ཀློའི་དཔུང་
ཚོགས་བཅོམ་སྟེ་གསང་ཆེན་ཆོས་ཀྱི་འཁོར་ལོ་བསྐོར་བའི་དུས་སུ་འཁོར་ཀྱི་ཐོག་་་
མར་སྐྱེ་བར་ཐེ་ཚོམ་མི་དགོས་ཚུལ་གྱི་བདེན་གསུང་རྡོ་རྗེའི་ཚིག་གིས་སྤྲོ་བ་བསྐྱེད་
པར་མཛད། མཇུག་ཏུ་སྔོན་ཆད་གདན་ས་རྔ་བ་སོག་པོ་རྣམས་སུ་དུས་འཁོར་གྱི་
453



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དབང་གནང་ནས་དེ་དག་སོ་སོར་ཡང་དུས་འཁོར་སྒྲུབ་མཆོད་ཚུགས་ཟིན་དང་་་་
འཛུགས་རྩིས་ཅི་རིགས་སུ་ཡོད་ཚུལ། རྐ་ཆུ་ཁ་བའི་སེར་མང་གི་གཞུང་ནས་ཀྱང་
སྐབས་ཐོག་འཇམ་དཔལ་དགོངས་རྒྱན་ལྟ་བུའི་ཆིག་རྐྱང་དང༌། མི་རིང་བར་ཆོ་
ག་རྒྱས་པ་མ་ལྕོགས་ཀྱང་ཐུགས་དཀྱིལ་དང་འབྲེལ་བའི་སྒྲུབ་མཆོད་བདག་འཇུག་
རེ་མ་མཐའ་ཚུགས་དགོས་ཚུལ། གཞན་ཡང་དགེ་ཚུལ་སློང་སོ་སོས་རང་རང་
གིས་ཁས་བླངས་པའི་བསླབ་ཁྲིམས་སྲུང་བ་གཞིར་བཞག་གི་སྟེང་ནས་དབང་ཞིག་
ཐོབ་པའི་དགོས་པ་རྒྱུན་པའི་ཉམས་བཞེས་ཐུབ་མཁན་བྱུང་ན་ཤིན་ཏུ་ལེགས་་་་་
ཤིང་མ་མཐའ་ཡང་བསྙེན་པ་ལས་རུང་ཙམ་རེ་གཏོང་དགོས་ཚུལ་སོགས་བསླབ་་་
སྟོན་ཡིད་འཁུལ་ངེས་སྩལ་བར་སེར་མང་གི་གཞུང་ནས་ཀྱང་མི་རིང་བར་ཐུགས་་་
དཀྱིལ་དང་སྐབས་ཐོག་འཇམ་དཔལ་དགོངས་རྒྱན་ཚུགས་རྒྱུ་སོགས་ཀྱི་ཁས་ལེན་
ཞུ་བ་བྱུང༌། ཉི་ཤུའི་ཉིན་དུས་འཁོར་གྱི་ཚོགས་འཁོར་རྒྱས་པ་གནང་ཞིང་། ཀ་ཆུ་
ཁ་བའི་སྡེ་གཞུང་ནས་དངུལ་རྡོ་ཚད་བཞི་བཅུ་སོགས་དངོས་འབུལ་གཏོས་ཆེ་བ་་་
དང་བཅས་ཁྲི་ཆེན་རྩང་བླ་རིན་པོ་ཆེ་ནས་བརྟན་བཞུགས་ཀྱི་བཤད་པ་སྙན་ཚིག་་
གི་ལམ་ནས་དྲངས་པ་གང་རྒྱས་ཞུས་པའི་བཀའ་ལན་དུ། གྲུབ་དབང་གོང་མ་
རིམ་བྱོན་རྣམས་འཕགས་པ་སྤྱན་རས་གཟིགས་ཀྱི་རྣམ་འཕྲུལ་དངོས་ཡིན་ཚུལ་་་་
དང༌། རང་ཉིད་འཆིང་བ་ཀུན་ལྡན་གྱི་སོ་སྐྱེས་ཤིག་ལ་ནུས་པ་ཆེར་མེད་ནའང་
མཆོག་གསུམ་རྒྱལ་བ་རྒྱ་མཚོར་རིང་དུ་འཚོ་བའི་གསོལ་འདེབས་ཤུགས་དྲག་་་་་་་
བགྱིས་ཏེ་ཚེ་རིང་བོའི་བར་དུ་སྡོད་པའི་དམ་བཅའ་ཕུལ་བ་ཡིན་པས་ཁོང་བླ་མ་་་
རྣམ་པ་སྤྲུལ་བའི་སྐུ་དགེ་བའི་བཤེས་གཉེན་རྣམས་ཀྱིས་ཀྱང་དེ་བཞིན་འགྲུབ་་་་་
པའི་ཐུགས་སྨོན་དང་སྐྱབས་འཇུག་གནང་དགོས་ཚུལ་གྱི་བཀའ་ལན་དགྱེས་་་་་་་
བཞིན་སྩལ་པས་ཐམས་ཅད་དགའ་སྤྲོའི་དཔལ་ལ་བཀོད། རྭ་ཉག་གྲུབ་ཆེན་ཡུམ་
སྲས་བཅས་མཇལ་དུ་ཕེབས་པར་ནང་ཆེན་ནས་བསྙེན་བཀུར་རྒྱ་ཆེན་བྱེད་དུ་་་་་
454



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅུག་སྟེ་ཉིན་དུ་མར་གསུང་གླེང་རྒྱུན་རིང་མཛད་ཅིང་སྔ་ཕྱི་འདིའི་བཀའ་ཆོས་་་
ཀྱང་གང་གནང་ཐམས་ཅད་གསན། གང་གི་གསང་བ་གསུམ་གྱི་ཡོན་ཏན་གྱིས་
ཡིད་འཕྲོག་སྟེ་ཕེབས་ཁར་སྤྱན་ཆབ་རྒྱུན་རིང་ཆོད་དཀའ་བ་དང་བཅས་གསོལ་་་་
འདེབས་སྐྱབས་ཞུ་ཤུགས་དྲག་ཞུ་བཞིན་འབྲལ་མི་ཕོད་པའི་ཚུལ་གནང༌། དེ་
ནས་རིམ་བཞིན་བསྒྲུབ་བྱ་ཉེར་དྲུག་བསྙེན་རྫོགས་དང་བཅུ་དྲུག་དགེ་ཚུལ་གྱི་་་་་
བསླབ་པ་ལ་བཀོད། དོན་གཉེར་ཅན་འགའ་ལ་རྟ་མགྲིན་ཡང་གསང་གི་དབང་
བཀའ་སྲུང་གཟའ་གདོང་བེག་ཙེ་རྣམས་ཀྱི་སྲོག་གཏད། གུ་རུ་ཞི་བའི་རྗེས་
གནང་། མགོན་པོ་ཚོགས་བདག་དང་སེང་གདོང་བདུད་འདུལ་དྲག་མོའི་དབང་།
དམ་ཅན་ནོར་སྒྲུབ་ཀྱི་རྗེས་གནང་། སྡེ་བརྒྱད་སྲོག་གཏད། སྔ་ཕྱིར་ལྗགས་ལུང་
འགའ་རེ་བཅས་གནང་སྟེ་བཀའ་ལས། ཁོ་རང་ཚོའི་འདོད་མོས་བཞིན་ཆོས་ཞུས་
པ་རྣམས་གཅིག་ཀྱང་མ་ལུས་པར་བཏོན་ཏེ་སོ་སོའི་རེ་བ་བསྐང་བ་ཡིན་པས་ཤིན་
ཏུ་ལེགས་ཞེས་དགྱེས་ཉམས་དཔེ་མེད་གནང་། འདི་སྐབས་ཤིག་ལ་བཀའ་ལས།
བརྒྱད་པའི་ཚེས་གཅིག་གི་ནུབ་མོ་དང་པོ་ཡུན་རིང་གཟིམས་མ་བབས་པར་་་་་་་
སྐྱབས་མགོན་ཤིང་བཟའ་རྡོ་རྗེ་འཆང་གི་གསང་བ་གསུམ་གྱི་ཡོན་ཏན་དྲན་པས་་་
གདུང་ཤུགས་དྲག་པོས་ཡུན་རིང་བཤུམས། མཐར་མནལ་དུ་སོང་བར་རྭ་རྒྱའི་
ཚོམས་ཆེན་ལྟ་བུ་ཞིག་ཏུ་སྐྱབས་མགོན་ཤིང་བཟའ་རྡོ་རྗེ་འཆང་ཉིད་གོས་སེར་་་་་་
བོའི་ཕུ་ཐུང་རིང་པོ་ཞིག་བཞེས་ཏེ། ཇོ་བོ་ཨ་ཏི་ཤའི་སྐུ་བརྙན་སྤུས་ལེགས་ཁྲུ་
གང་མ་ལོང་ཙམ་ཞིག་ཕྱག་ཏུ་བསྣམས་ནས་འདི་དཔོན་སློབ་བྱམས་པ་རིན་པོ་ཆེ་
ནས་ཤིང་བཟའ་པཎྜི་ཏ་ལ་གནང་བ་ཡིན་གསུངས་ནས་ཉིད་ལ་སྩལ་པར། དང་
པོ་སྨན་སྐུ་ཡིན་འདྲ་བ་ལ་ཕྱག་ཏུ་བླངས་པར་གའུ་ཞིག་གི་ནང་དུ་དངུལ་སྐུ་བྱོན་་་
ཧ་ཅང་མི་ལེགས་པ་ཞིག་ཏུ་གྱུར་སོང་། དེ་ནས་སྐུ་མདུན་དུ་འགྲོ་སྙམ་གཟིམས་
ཕུག་ལྟ་བུ་ཞིག་ཏུ་འགྲོ་རྩིས་ལ་མནལ་ལས་སད་བྱུང་། དེ་དང་པོ་ལེགས་པ་ཞིག་
455



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡིན་སྙམ་ཡང་དངུལ་སྐུ་བྱོན་མི་ལེགས་པ་ཞིག་ཏུ་གྱུར་སོང་བ་ཚེ་འདིར་དཀོར་་་་་
ཆེན་པོ་ལ་འབག་པའི་ལྟས་ཡིན་འདྲ་ཞེས་ཐུགས་མི་བདེ་བའི་ཉམས་མཛད། །
ཡང་མནལ་ལམ་དུ་བྱི་ལ་ནག་པོ་གཉིས་ཀྱིས་འཐབ་འཛིང་མང་པོ་བྱས་སོང་བ་་་་
རྨིས་པས་རང་རེའི་ཕྱོགས་འདི་ཞིག་ལ་འཁྲུགས་གཞི་རེ་འབྱུང་བ་འདྲ་གསུངས་་་
པར། དུས་འཁོར་དབང་གི་སྐབས་འཚུབ་ཆ་རེ་འབྱུང་བ་མིན་ནམ་ཞུས་པར། དེ་
མིན་གསུངས། མི་རིང་བར་གཅའ་ཚང་དང་ཆག་ཝ་མའི་ནང་འཁྲུགས་ཏེ་ཕན་
ཚུན་གཉིས་ཀའི་དཔོན་པོ་རེས་གཙོས་མི་མང་པོ་གསོད་བརླག་བྱས་ནས་ཉིད་་་་་
གདན་འདྲེན་དུ་བྱུང་བར་ཕེབས་རྒྱུའི་ཞལ་བཞེས་མཛད། དེ་འཕྲལ་ཐུགས་ཀྱིས་
མ་བཟོད་པར་ཕྱག་མཛོད་ཆེ་བ་སྡེ་ཕན་ཚུན་གྱི་གྱོད་བར་དུ་མངགས། ཉེར་བཞི་
ལ་སྒར་བཏེགས་ཏེ་ཕེབས་པའི་ལམ་བར་དུ་ཁ་བ་བུ་ཡུག་ཆེར་འཚུབ་པ་སོགས་་་་
བྱུང་བར་དཀར་གཏོར་རེ་གཏོང་བ་མཛད་པས་རང་ཞིར་གྱུར། གཅའ་ཚང་དང་
ཆག་ཝ་མའི་དཔོན་པོ་བསད་པའི་སར་སོ་སོར་ཕེབས་ཏེ་སྦྱང་ཆོག་བསྔོ་སྨོན་་་་་་་
སོགས་གང་རྒྱས་དང་བཟློག་པ་དང་ཚེ་དབང་སོགས་རིམ་གྲོར་ཡང་གནང་།
ཆག་ཝ་མའི་དཔོན་ཚང་དུ་ཕེབས་དུས་ཞལ་ནས་ད་ལམ་རྒད་པོའི་ལས་འཕྲོ་ཞིག་་
གི་སྟབས་ཡིན་ནམ་འདོན་པ་དེ་ཡང་ལམ་དུ་འགྲོ་བ་ཞིག་རེད་ཅེས་གསུངས་པ་་་་
དགོས་པ་ཅན་དུ་སྣང་། དེ་ལྟར་གཤིན་པོ་རྣམས་ཀྱི་བགེགས་སྡིག་དྲི་མ་གསུམ་
སྦྱངས་ཏེ་དཀྱིལ་འཁོར་དུ་བཅུག་ནས་དབང་བསྐུར་བ་དང་། བཙན་ཐབས་
འཚང་རྒྱ་འཕོ་བའི་གདམས་པ་སོགས་ཀྱི་སྒོ་ནས་རྣམ་ཤེས་ངན་འགྲོའི་དུཁ་མི་་་་
བཟད་པ་ལས་སྐྱོབ་པར་མཛད་དོ། །དཔོན་ཁག་སོ་སོར་གྱོད་འདི་མ་འགྲིག་པར་
གསོད་བརླག་མང་པོ་བྱས་ན་རང་གཞན་གསོན་གཤིན་ཐམས་ཅད་ལ་འདི་ཕྱི་་་་་་
ཀུན་ཏུ་མི་ལེགས་ཤིང་ཁྱད་པར་གཤིན་པོ་རྣམས་ལ་མཁོ་བ་དགེ་བ་ཡིན་ཡང་དེའི་
དོན་དུ་སྡིག་པ་ཚད་མེད་པ་བསགས་ན་དེ་ལས་ཐུ་བ་མེད་པས་གྱོད་མྱུར་དུ་་་་་་
456



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འགྲིག་འདུམ་དགོས་ཚུལ་བཀའ་ནན་གནང་སྟེ་ཟླ་བ་གཉིས་ཙམ་ལ་འདོགས་་་་་་
ཆིངས་མཛད་ཅིང་། རིམ་གྱིས་སྡང་སེམས་ཞི་སྟེ་བདེ་འཇགས་སུ་གྱུར་པ་ཡང་
ཉིད་ཀྱི་ཐུགས་རྗེ་ཁོ་ནའི་མཐུའོ། །ཡས་མས་སུ་མི་ཁྱིམ་སོ་སོར་འདོད་ཆོས་སྩལ་
ཏེ་རེ་བ་བསྐངས། རྔ་དགོན་དང་དམེ་རྒྱལ་བློན་སོགས་འཚམས་ཞུས་པ་སླེབས་
པར་སོ་སོར་དགྱེས་པའི་བཀའ་ལན་དང་གནང་སྐྱེས་ཀྱིས་ཚིམ་པར་མཛད། སྒར་
བཏེགས་ཏེ་སོག་ཚང་ཐང་སྐོར་མཛོད་དགེ་སྟོད་སོགས་བརྒྱུད་དེ་བན་ཡུ་དགོན་་་་
པར་ཕེབས། བན་ཡུ་དཔོན་པོ་ཆེ་བ་དབུས་ལམ་ནས་མ་འཚོ་བའི་དོན་དུ་སྦྱང་
ཆོག་སོགས་གསུང་ཞིང་དོན་གཉེར་བ་ཉི་ཤུ་རྩ་གྲངས་བསྙེན་རྫོགས་ཀྱི་བསླབ་པ་
ལ་བཀོད། དགོན་པའི་བླ་མ་ལས་སྣེ་བན་ཡུ་དཔོན་པོ་ཆུང་བ་བཅས་ནས།
དགོན་པའི་ཆོས་སྲིད་ཀྱི་བྱ་བ་ལམ་འགྲོ་མི་འོང་ཚུལ་དང་། ཕྱིན་ཆད་བདག་ཅག་
དགོན་གྲོང་ཐམས་ཅད་ཀྱི་རེ་ས་བསྐྱབ་ས་ལེགས་ཉེས་ཞུ་ས་རྗེ་ཉིད་ལས་གཞན་་་་
མེད་པས་ཆོས་སྲིད་གང་ཐད་ནས་ལམ་འགྲོ་འོང་བ་སོགས་གང་ཅིར་ཐུགས་ལ་་་་་་
འཛིན་དགོས་ཚུལ། དེ་དག་གི་ཆེད་དུ་གསུང་བཀོད་སྩལ་ན་བཀའ་གང་གནང་
སྒྲུབ་ངེས་ཡིན་ཚུལ་ཨུ་ཚུགས་ཀྱིས་ཞུས་པར། ཐམས་ཅད་ཐུགས་མཐུན་གྱི་སྒོ་
ནས་རང་རང་གི་བསླབ་ཁྲིམས་དག་པ་གཞིར་བཟུང་སྟེ་མཚན་ཉིད་པ་རྣམས་་་་་
ཀྱིས་བཀའ་པོད་སོ་སོར་འཆད་ཉན་དཔེ་འཛིན་དཔེ་ཁྲིད་རྩོད་པ་སོགས་ལ་་་་་་
བརྩོན་པ་ཆུ་བོའི་རྒྱུན་བཞིན་བསྟེན་པ་དང༌། རྒྱུད་གྲྭ་བ་རྣམས་ཀྱིས་རང་རང་གི་
འདོན་ཕྱག་ལེན་ཉམས་མེད་ཀྱི་སྟེང་དུ་མཚམས་བསྙེན་སྒྲུབ་ལ་འབད་པ་དང་།
དགེ་ཚུལ་སློང་གི་ཡོ་བྱད་ཆོས་གོས་གསུམ་དང་གདིང་བ་ཆུ་ཚགས་སོགས་དང་།
ཁྱད་པར་དགོན་འདིར་ལྷུང་བཟེད་ཉུང་བས་ཕྱིན་ཆད་ས་ལྕགས་གང་རིགས་ཀྱི་་་་
ལྷུང་བཟེད་ཚད་ལྡན་རེ་ངེས་པར་བསྒྲུབ་དགོས། ལྷམ་སོགས་ཀྱང་གང་བྱུང་མིན་
པར། ཕྱིའི་ཀུན་སྤྱོད་ཚུན་ཆད་སྐལ་ལྡན་དང་བ་འདྲེན་པའི་དམིགས་རྐྱེན་དུ་
457



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འགྱུར་ངེས་རེ་གནང་ན་ཁོང་རྣམས་ཀྱི་ཆོས་སྲིད་ཀྱི་འདོད་དོན་འགྲུབ་པར་་་་་
བདག་གིས་བླ་མ་མཆོག་གསུམ་ལ་གསོལ་འདེབས་རྒྱུན་དུ་ཡིད་ནས་མི་འདོར་་་་་
ཞིང་རིམ་གྱིས་སྤྲུལ་སྐུ་རེ་ཡང་མོ་བརྟག་བྱས་ཏེ་གདན་སར་བཀོད་ཆོག་པས་སྔར་་
ཞུས་རྣམས་སེམས་ལ་བཟུང་ན་རིམ་གྱིས་ཐམས་ཅད་ཀྱི་འདོད་དོན་འགྲུབ་འོ་་་་
བས་སེམས་བདེ་བྱས་ཆོག་ཚུལ་དང་། རིམ་གྲོ་འགའ་རེ་སྒྲུབ་རྒྱུ་སོགས་ལ་བསླབ་
བཀོད་གནད་སྨིན་བཀའ་དྲིན་བསྐྱངས། སྒར་བཏེགས་ཏེ་ཨ་སྐྱིད་འབྲོག་དང༌།
དགའ་བོ་ལུང་སོགས་སུ་ཕེབས། སེ་ར་སྤྲུལ་སྐུའི་ནང་ཆེན་དུ་ཕེབས་ནས་བླ་གྲྭ་
འགའ་ལ་ཚེ་དབང་དང་ལྗགས་ལུང་འགའ་རེ་སྩལ། ཨ་སྐྱིད་རོང་ན་ཕྱག་འཚལ་
རི་ཁྲོད་པ་ཟེར་བའི་གྲུབ་ཚུལ་ཅན་ཞིག་ཡོད་པ་དེས་དངུལ་རྡོ་ཚད་བཅུ་གཉིས་་་་
ཕུལ་ཏེ་དངུལ་སྐུ་ཆེ་བ་ཞིག་བཞེངས་དགོས་ཚུལ་ཞུས་པར་དེའི་སྟེང་དུ་ནང་ཆེན་་
ནས་རྡོ་ཚད་ལྔ་བསྣན་ཏེ་རྔ་དགོན་དུ་མཆོད་རྟེན་གསར་བཞེངས་ཀྱི་བུམ་པའི་་་་་
ནང་འོད་དཔག་མེད་ཀྱི་སྐུ་བརྙན་བཞེངས་རྒྱུའི་བཀའ་གནང༌། བཞག་སྡོམ་དང་
གླིང་བ་སོགས་སུ་འདོད་ཆོས་སྩོལ་བཞིན་བཅུ་བའི་ཚེས་གཅིག་ལ་གདན་སར་་་་་
འབྱོར། དེ་ནུབ་མ་དགོན་གྱི་ལས་སྣེ་རྣམས་འོངས་ནས་ཉིད་ལ་ཚོགས་འཁོར་
ཞིག་ཕུལ་ཏེ། ཨེ་མ་ཧོ། ཚོགས་ཀྱི་འཁོར་ལོ་ཆེ། ཞེས་དབྱངས་འཐེན་པ་ཞིག་རྨིས་
པ་ཆོས་སྐྱོང་གིས་གཏོར་མ་བསྙེགས་པའི་ལྟས་སུ་འདུག་གསུངས་ནས་གུར་ཞལ་་་
སོགས་ལ་བསྐང་གསོ་དང་གཏོར་འབུལ་རྒྱས་པ་ཞིག་མཛད། སྒྲུབ་པའི་རྒྱལ་
མཚན་འཛིན་པ་བྱ་བྲལ་དབང་པོ་རྗེ་དཀོན་མཆོག་རྒྱལ་མཚན་ཕེབས་པའི་དྲུང་་་
ནས་ཡོངས་འཛིན་ལམ་རིམ་སོགས་ཀྱི་ལུང་གསན་ཅིང་གསུང་གླེང་ཡུན་རིང་་་་་་
མཛད། སྔར་ནས་ཐེ་བོ་ཕྱོགས་ཀྱིས་གདན་འདྲེན་ཞུས་པ་བཞིན་ཚེས་ལྔ་ལ་སྒར་
བཏེགས། རྐྱང་ཚ་བརྒྱུད་དེ་འབྲིང་བའི་སུམ་མདོ་དགོན་དུ་སྒར་གྲོང་ཐུན་མོང་
ལ་མི་འཁྲུགས་པ་ལྷ་དགུའི་དབང༌། རི་ཁྲོད་པ་འགའ་ལ་ཡོངས་འཛིན་བདེ་ལམ་
458



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྱི་ལུང་དང༌། སྒར་གྲོང་གི་རིམ་གྲོར་འཇིགས་བྱེད་ཀྱི་སྦྱིན་སྲེག་གནང་། གྲོང་སྡེ་
སོ་སོས་རྐུན་ཇག་སོགས་བཅད་ན་ལེགས་ཚུལ་གསུང་བ་བཞིན་ཕྱིན་ཆད་མི་བྱེད་་་
པའི་ཁས་ལེན་ཕུལ། འབྲིང་དབྱིས་གཉིས་ཀྱི་གྱོད་དོན་ལ་ལས་འབྲས་དང་འབྲེལ་
བའི་གསུང་ཆོས་དང་བཀའ་ནན་སྩལ་པ་བཞིན་སོ་སོས་ཀྱང་གསུང་བརྩིས་ཏེ་མི་་་
འཇིགས་པའི་སྐྱབས་སྦྱིན་མཛད། ལུང་བཟང་རི་ཁྲོད་དང་ནང་ཆེན་སོ་སོར་རིམ་
གྲོ་རེ་དང་། དབྱིས་སྟོད་ནས་སེར་སྐྱ་ཐུན་མོང་ལ་ཐུགས་རྗེ་ཆེན་པོའི་དབང་སེར་
མང་གི་ཇ་ཐབ་སྟེང་ལུང་འགའ་རེ་གནང༌། བྲག་སྒམ་ནང་ལྷ་བསོ་དགོན་དུ་བདེ་
མཆོག་གི་དབང་གནང་། སྔར་གསང་འཇིགས་ཀྱི་སྒྲུབ་མཆོད་བདག་འཇུག་
ཚུགས་པ་ཆ་གང་ནས་ཀྱང་ལེགས་ཚུལ། མི་རིང་བར་བདེ་མཆོག་གི་བདག་
འཇུག་ཀྱང་ཚུགས་ན་དུས་མཐར་རྒྱུད་བྱིན་རླབས་ཅན་འདི་དག་གི་ཚིག་ཙམ་་་་་་
བརྗོད་པ་ཡང་བསོད་ནམས་ཆེ་ཚུལ། རབ་བྱུང་གི་བསླབ་ཁྲིམས་གཞིར་བཟུང་
བའི་སྟེང་ནས་ཐོས་བསམ་རྒྱ་ཆེན་པོ་མ་ནུས་ན་ཡང་བདེ་གསང་འཇིགས་གསུམ་་་
སོགས་ཀྱི་བསྙེན་པ་ལས་རུང་ཙམ་རེ་ངེས་པར་དགོས་ཚུལ་སོགས་ཀྱི་བཀའ་་་་་་་
གནང་བ་ཐམས་ཅད་ཀྱིས་ཀྱང་དང་དུ་བླངས་ཤིང་བདེ་མཆོག་གི་བདག་འཇུག་་་
ཀྱང་ཚུགས་རྒྱུ་བྱས། རིམ་གྲོར་མགོན་པོའི་ཞི་བའི་སྦྱིན་སྲེག་སོགས་གནང་། བོ་
ཤོ་དགོན་དང་སྔོ་ཆེའི་རི་ཁྲོད་སོ་སོར་ཐུགས་རྗེ་ཆེན་པོའི་དབང་རེ་དང༌། ཕྱི་མ་
འདིར་ཐུགས་རྗེ་ཆེན་པོའི་སྐུ་གསར་བཞེངས་ལ་རབ་གནས་ཀྱང་གནང༌། དབང་
སྔ་ཕྱི་འདི་དག་གི་སྐབས་སུ་སྤྱིར་འཕགས་པ་ཐུགས་རྗེ་ཆེན་པོ་སྙིང་རྗེའི་ལྷ་ཡིན་་་་
པས་འགྲུབ་ཐག་ཉེ་ཚུལ། ཁྱད་པར་བོད་གངས་ཅན་གྱི་ལྷ་སྐལ་ཡིན་པས་འབྲེལ་
ཆེ་ཚུལ། ཐོག་མར་སྤྱན་རས་གཟིགས་ཀྱིས་སྤྲེའུ་བྱང་ཆུབ་སེམས་དཔར་སྤྲུལ་ནས་
མིའི་འགྲོ་བ་སྤེལ་བ་ནས་བཟུང་རྒྱལ་བློན་པཎ་གྲུབ་སོ་སོའི་སྐུའི་རྣམ་པ་བཟུང་སྟེ་
བོད་གངས་ཅན་བཏུལ་ཚུལ། སྤྱན་རས་གཟིགས་ཀྱིས་ཐུགས་བསྐྱེད་ཚུལ། སྨྱུང་
459



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གནས་དང་མ་ཎིའི་ཕན་ཡོན་སོགས་རྒྱུད་རྒྱ་གཞུང་གི་ལུང་དང་བཅས་གསུངས་་་
ཤིང་སེར་སྐྱ་རྒན་གཞོན་ཕོ་མོ་སུ་ཡིན་ཀྱང་མ་ཎི་དང་སྨྱུང་གནས་ལ་འབད་དགོས་
ཚུལ་དང་། གཞན་ཡང་ལས་འབྲས་ཀྱི་རྣམ་བཞག་ལས་བརྩམས་པའི་ལྗགས་
བཤད་སྐྱེ་བ་ཕལ་བས་གོ་སླ་ཞིང་ཡིད་འཁུལ་ནུས་པའི་ངོ་མཚར་བ་དང་། ལྷག་
པར་དགོན་པ་སོ་སོའི་འགྲིག་ལམ་དང་དགེ་འདུན་པའི་ཁྲིམས་གཙང་བའི་སྒོས་་་་
ཆོ་ག་བདག་འཇུག་སོགས་ཉམས་མེད་དགོས་ཚུལ། རྒྱུད་སྡེ་སོགས་ཁ་ཏོན་བྱེད་
པ་ལྟ་བུའི་དགེ་སྦྱོར་ལ་འབད་དགོས་ཚུལ། གྲོང་བ་རྣམས་ཀྱིས་ཀྱང་རྐུ་ཇག་
སོགས་གཞན་ལ་གནོད་པ་སྤངས་ཏེ་དགེ་བཅུའི་ཁྲིམས་ལ་གནས་ན་འདི་ཕྱིར་་་་་
ལེགས་ལམ་འབྱུང་ཚུལ་སོགས་ཞལ་གདམས་གསལ་ཞིང་གནད་འདྲིལ་བ་མང་དུ་་
གནང་། ཝག་གི་སྒར་གྲོང་ནས་གདན་དྲངས་པ་བཞིན་ཏིས་རྒང་དགོན་དུ་
ཕེབས་ཏེ་རིགས་གསུམ་སྤྱི་སྒྲུབ་ཀྱི་རྗེས་གནང་སྩལ། འདིའི་སྐབས་སུ་རང་རེ་རྗེ་
བླ་མའི་རྗེས་འཇུག་ཡིན་པས་ལྷ་གཞན་ལས་རྗེ་རིན་པོ་ཆེར་འབྲེལ་ཆེ་ཚུལ།
བཀའ་གདམས་གླེགས་བམ་གྱི་ལུང་དང་ཡབ་ཡུམ་གྱི་མནལ་ལྟས་བཞིན་རྗེ་བླ་མ་་་
རིགས་གསུམ་འདུས་པའི་ངོ་བོ་ཡིན་ཚུལ། མཁྱེན་བརྩེ་ནུས་གསུམ་དུ་མ་འདུས་
པའི་སངས་རྒྱས་ཀྱི་ཡོན་ཏན་མེད་པས་རིགས་གསུམ་དུ་མ་འདུས་པའི་ལྷ་ཞིག་་་་་
གཏན་ནས་མེད་ཚུལ་རྣམས་རིགས་པ་ཡང་དག་དུ་མ་དང་བཅས་གསུང་བཤད་་་་་
རྒྱ་ཆེ་བ་དང་། ལྷག་པར་རྗེས་གནང་འདི་ཐོབ་ནས་ཆོས་ལ་བསྲེ་སླད་མེད་པ་
དགོས་ཚུལ། དམིགས་བརྩེ་མ་བརྒྱ་རེ་ཆག་མི་ཆོག་ཅིང་དེ་ལས་མང་བ་སྟོང་ལ་
སོགས་པ་བཟླས་ན་རིགས་གསུམ་མགོན་པོ་སོགས་ལྷ་གཞན་ཟུར་ནས་སྒྲུབ་མི་་་་་་
དགོས་པར་མ་ཎི་ཨ་ར་པ་ཙ་སོགས་བཟླས་པའི་ཕན་ཡོན་མཐའ་དག་འབྱུང་བ་་་་
དང་། དེ་དག་སོ་སོའི་ལས་ཚོགས་གང་སྒྲུབ་ཀྱང་འདིས་ཆོག་ཚུལ་སོགས་གསུང་
བཤད་ངོ་མཚར་བ་མང་དུ་གནང་། གཞན་ཡང་འཇིགས་བྱེད་དཔའ་ཅིག་དང༌།
460



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྟ་མགྲིན་གསང་སྒྲུབ་ཀྱི་དབང་གནང་། ཕྱི་མའི་སྐབས་སུ་འདི་ཉིད་རྒྱལ་གདོན་
གྱི་གཉེན་པོར་བསྔགས་པས་ཡི་དམ་དུ་བྱེད་པ་ལ་གདོན་བགེགས་ཀྱིས་གླགས་མི་་་
རྙེད་ཅིང་མཆོག་ཐུན་གྱི་དངོས་གྲུབ་གང་སྒྲུབ་ཀྱང་ཡི་དམ་གྱི་ལྷ་ཁྱད་པར་ཅན་་་་་
ཡིན་ཀྱང་། འགའ་ཞིག་གིས་རྒྱལ་གདོན་གྱི་གཉེན་པོ་ཡིན་ཟེར་ནས་ཕྱིའི་གདོན་
བགེགས་འདུལ་བའི་ཐབས་ཁོ་ནར་བཟུང་སྟེ་ཚེ་འདིའི་ལག་ཆ་བྱས་ནས་དྲག་་་་་
སྔགས་ཁོ་ན་ལ་འབད་ན། བཟླས་བརྗོད་མང་ན་རུ་ཊར་སྐྱེ་གསུང་བ་ལྟར་མི་འགྲོ་
བའི་ངེས་པ་མེད་ཅིང་། རྒྱལ་གདོན་སོགས་ཀྱང་ནང་གི་མ་དག་པའི་སེམས་ཀྱི་
སྣང་ཆ་ཕྱིའི་གདོན་བགེགས་སུ་ཤར་བ་ཡིན་པས་ནང་གི་སེམས་འདུལ་བའི་་་་་་་
ཐབས་གཅིག་པུར་དམིགས་ན་ཕྱིའི་གདོན་བགེགས་ཞར་ལ་ཐུལ་འགྲོ་ཚུལ་སོགས་་
ཕལ་བའི་གོ་སླ་ལ་ཡིད་འཁུལ་བ་རྒྱས་པར་གསུང་། རིམ་གྲོར་འཇིགས་བྱེད་རྒྱས་
པའི་སྦྱིན་སྲེག་དང་དྲུག་ཅུ་བ་བསྔོ་བ་དང་། སྔགས་པ་འགར་ཀིང་ལྔ་དང་གཟའི་
སྲོག་གཏད་སྩལ། རེ་མདོའི་སྦྱིན་བདག་རྣམས་ཀྱིས་ཁོང་ཚོའི་བྱ་བ་ལམ་དུ་མི་
འགྲོ་ཞིང་ལོ་ཏོག་ལ་སད་སེར་གྱིས་གདུང་བ་ལས་རླུང་རྒུད་པ་སོགས་བྱུང་བས་་་་་
ཐུགས་ལ་འཛིན་དགོས་ཚུལ་སོགས་ཞུས་པར། ཁྱེད་རྣམས་སྔོན་ཆད་སེམས་ལ་
བཟུང་ནས་རིམ་གྲོ་རེ་ཡང་བྱས། རྐུ་ཇག་སོགས་གཞན་ལ་གནོད་པ་མ་བྱས་ན་
ཡུལ་ཁམས་ལ་བདེ་སྐྱིད་འབྱུང་ཞེས་བཤད་ཡོད་མོད་ཀྱང་ཉན་འཇོག་མ་བྱས་་་་་་
པར་རྐུ་ཇག་ཁོ་ན་ལ་འབད་པའི་འབྲས་བུ་མཐོང་ཆོས་ལ་སྨིན་པ་ཡིན་ཚུལ་སོགས་
གསུངས་པས་ཐམས་ཅད་ཀྱིས་འགྱོད་བཞིན་ཕྱིན་ཆད་རྐུ་ཇག་སོགས་མི་བྱེད་པའི་
དམ་བཅའ་ཕུལ། དཔལ་ཤེ་ནང་གོང་གི་དབོན་རྒན་ལ་ཀུན་རིག་གི་སློབ་དབང་།
སྤྲུལ་སྐུ་ཚང་ལ་བདེ་ལམ་གྱི་ལུང་། རིམ་གྲོར་འཇིགས་བྱེད་ཀྱི་ཞི་བའི་སྦྱིན་སྲེག་
བཅས་གནང་། ནང་འགབ་མའི་སྤྲུལ་སྐུ་སོགས་བླ་གྲྭ་ཐུན་མོང་ལ་ཚེ་དབང་དང་
དྲུག་ཅུ་བ་བཅས་གསུངས། དགོན་གོང་འོག་སོ་སོར་བསླབ་ཁྲིམས་དག་པ་དང་
461



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འགྲིག་ལམ་མ་ཉམས་པ་དགོས་ཚུལ་སོགས་ཞལ་གདམས་སྩལ། ཨེ་ཛིའི་སྒར་གྲོང་
ནས་ཨུ་ཚུགས་མཐར་སྐྱེལ་གྱིས་གདན་དྲངས་པ་བཞིན་ཕེབས་ཏེ་རྟ་མགྲིན་གསང་
སྒྲུབ་དང་། ཐུགས་རྗེ་ཆེན་པོའི་དབང་། འཇིགས་བྱེད་ཞི་བའི་སྦྱིན་སྲེག་གསུངས།
ནུབ་གཅིག་མནལ་ལམ་དུ་བླ་རྒན་རྒྱ་བོ་ཞིག་གིས་ཁོ་བོ་འདིར་སྡོད་མི་སྤྲོ་བས་་་་་
གཞན་ཞིག་ཏུ་སོང་ན་ཨེ་ཆོག་ཅེས་གནང་བ་ཞུ་བ་རྨིས་པས་འདི་ཚོའི་ཆོས་སྐྱོང་་་
མ་དགའ་བའི་ངོ་ཡིན་འདྲ་གསུངས་ནས་ཐ་འོག་ལ་སྤྱི་བསྟབ་དང༌། སྙན་ཤལ་
སོགས་ཕུལ་ནས་ཐུགས་དམིགས་ཡུན་རིང་གནང༌། ཐ་འོག་འདི་སྔོན་སྐུ་ཕྲེང་
གོང་མས་བཀའ་དང་དམ་ལ་བཞག་པའི་ཆོས་སྐྱོང་དྲག་རྩལ་ཅན་ཡིན་པས་་་་་་་
དགོན་པའི་བྱ་སྤྱོད་ལ་ཐུགས་མ་མཉེས་པར་ཡོད་པ་ལ་ཉིད་ནས་སླར་ཡང་དམ་་་་
བསྒྲགས་གཉེར་གཏད་མཛད་པ་ཡིན་འདུག དགོན་པའི་ལས་སྣེ་གྲོང་བའི་ཙོང་
གེ་རྒན་པོ་སོགས་ནས་དགོན་གྲོང་འདི་དག་གི་ལས་རླུང་ཆོས་སྲིད་གང་ཐད་ནས་་
མར་འགྲིབ་འདུག་པས་ཉིད་ནས་ཐུགས་ལ་བཟུང་ནས་གང་ཅིར་གསུང་བཀོད་་་་
དགོས་ཚུལ་སོགས་ཞུས་པར། བཀའ་ལས། སྤྱིར་རབ་བྱུང་རྣམས་བསླབ་ཁྲིམས་
དག་པ་དང་། གྲོང་བ་རྣམས་ཀྱང་དགེ་བཅུའི་ཁྲིམས་ལ་གནས་པ་ནི་བདེ་སྐྱིད་
འབྱུང་བའི་རྩ་བ་ཡིན་པས། དགེ་འདུན་རྣམས་ནས་རང་རང་གིས་ཁས་བླངས་
པའི་བསླབ་བྱ་རྣམས་བསྲུང་བ་གཞིར་བཞག་སྟེ་གཞི་གསུམ་གྱི་ཕྱག་ལེན་རྣམ་་་་་
དག་དང་། ཆོ་ག་སྒྲུབ་མཆོད་སོགས་ཀྱང་མི་ཉམས་གོང་འཕེལ་དང་། གྲོང་བ་
རྣམས་ནས་མ་ཎི་སྐྱབས་འགྲོ་སྨྱུང་གནས་སོགས་ལ་འབད་དགོས་ཚུལ། ལྷག་པར་
ཆོས་སྐྱོང་ལ་ཕོག་ཐུག་རེ་ཤོར་ཡོད་འདྲ་བས་གསོལ་ཁ་དང་། བསྐང་བཤགས་ཁྲི་
ཚར་སོགས་སྒྲུབ་དགོས་ཚུལ་གྱི་གསུང་བཀོད་སྩལ། རྗེས་སོར་བཀའ་ལས། ཨེ་ཛི་
འདི་ཚོས་ཡང་ཡང་བོས་ཀྱང་འགྲོ་རྒྱུས་མ་སོང་། ད་ལམ་འདོད་པ་བཞིན་བྱས་ཏེ་
ཁོ་རང་ཚོས་སེམས་ཚིམ་པ་ཞིག་བྱས་ཡོད་པས་སེམས་བདེ་ཞེས་ཐུགས་ལ་་་་་་་་་
462



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཏགས་པའི་གསུངས་ཕེབས། སྒར་བཏེགས་ཏེ་མགྲོན་ཚའི་གཞུང་དུ་ཐུགས་རྗེ་
ཆེན་པོའི་རྗེས་གནང་དང་འཇིགས་བྱེད་ཀྱི་སྦྱིན་སྲེག་གསུངས། ཚོང་རུའི་དགོན་
གྲོང་གིས་ཆིབས་བསུ་དང་བཅས་ཚོང་རུར་ཕེབས། སྒར་གྲོང་ཐུན་མོང་ལ་
འཇིགས་བྱེད་བཅུ་གསུམ་མ་དང༌། ཐུགས་རྗེ་ཆེན་པོའི་དབང༌། རྟ་མགྲིན་གསང་
སྒྲུབ་ཀྱི་རྗེས་གནང་། ཚེ་དབང་བཅས་སྩལ། རིམ་གྲོར་འཇིགས་བྱེད་ཞི་བའི་སྦྱིན་
སྲེག་གསུངས། ཞལ་བཀོད་གནང་སྟེ་ཚོང་རུའི་དགོན་པར་འཇིགས་བྱེད་བདག་
འཇུག་གསར་ཚུགས་མཛད། དགོན་གོང་འོག་སོ་སོར་ཐུགས་མཐུན་ཁྲིམས་
གཙང་གནང་དགོས་ཚུལ། ཆོ་ག་ཆོས་སྤྱོད་སྔར་མེད་གསར་ཚུགས་དང་སྔར་ཡོད་
གོང་འཕེལ་སོགས་འགྲིག་ལམ་མང་མང་གིས་ཁུར་དུ་ལེན་དགོས་ཚུལ། ལས་སྣེ་
རྣམས་ཀྱིས་ཀྱང་རྟིང་བསྐུལ་དགོས་ཚུལ། གྲོང་བ་སོ་སོ་ནས་ཀྱང་མ་ཎི་སྨྱུང་
གནས་སོགས་རྣམ་དཀར་ལ་འབད་པ་དང༌། ལྷག་པར་རྐུ་ཇག་གི་ཁྲིམས་
བསྡམས་ནས་གཞན་ལ་འཚེ་བའི་རིགས་སྤངས་ན་འདི་ཕྱིར་བདེ་ཚུལ། རྐུ་ཇག་
སོགས་བྱས་ན་རིམ་གྱིས་ཕུན་ཚོགས་རྣམས་མར་འགྲིབ་སྟེ་གང་བྱས་ལམ་དུ་མི་་་་་
འགྲོ་ཚུལ་སོགས་བསླབ་བཀོད་གནད་སྨིན་སྩལ། ར་རོང་དང་ཚོང་རུའི་ནང་
འཁྲུགས་ལ་གསུང་གནང་སྟེ་བདེ་འཇགས་སུ་བྱས། གཟའ་རུའི་སྒར་གྲོང་གི་
ཆིབས་བསུ་དང་བཅས་དགོན་པར་ལྗགས་ལུང་འགའ་གནང་། བཀྲ་ཤིས་ཐང་གི་
ཞག་མལ་བྱིས་ནས་གྲྭ་བ་ཉི་ཤུ་རྩ་གྲངས་བསྙེན་རྫོགས་ལ་བཀོད། གཟའ་རུ་བར་
བ་དང་སྟོད་མའི་ནང་འཁྲུགས་ཏེ་ཕན་ཚུན་གསོད་བརླག་མང་པོ་བྱས་ཡོད་པར་་་
སོ་སོ་ལ་ཆོས་འབྲེལ་ལ་བཀར་བའི་གསུང་གནང་སྟེ་བཙོན་མི་རེ་ཡོད་པ་ཡང་སྲོག་
ཐར་བ་དང་གྱོད་འདུམ་པར་མཛད་པས་ཕན་ཚུན་དགའ་སྤྲོའི་དཔལ་ལ་བཀོད། །
སྒར་གྲོང་ཐུན་མོང་ལ་ཐུགས་རྗེ་ཆེན་པོའི་དབང་དང་། རིམ་གྲོར་འཇིགས་བྱེད་
སྦྱིན་སྲེག་གསུང་། བཞག་སྡོམ་བརྒྱུད་དེ་བོད་ལོའི་ཚེས་བཅུ་བདུན་ལ་གདན་
463



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སར་འབྱོར། མི་རིང་བར་སྐུ་ཕྱོགས་ཤར་ཐམས་ཅད་མཁྱེན་པ་ནས་སྔར་ཡང་
ཡང་ཞུས་པ་བཞིན་རེབ་གོང་ཕྱོགས་སུ་ཆིབས་བསྒྱུར་གནང་རྩིས་བྱས་པར་དགོན་
པའི་བླ་མ་ལས་སྣེ་བཅས་ནས་ཉིད་ལོ་སྔ་ཕྱིར་ཕྱོགས་ཡས་མས་སུ་ཕེབས་ནས་རང་
དགོན་དུ་ཆེར་བཞུགས་རྒྱུ་མ་བྱུང་བས་མ་འགྱངས་པར་གདན་སར་ཕྱིར་ཕེབས་་་
དགོས་ཚུལ་ཨུ་ཚུགས་མཐར་སྐྱེལ་གྱིས་ཞུས་པར་བརྩེ་བའི་ཞལ་བཞེས་ཡིད་འཕྲོག་
པ་གནང༌། ཉེར་གསུམ་ལ་སྒར་བཏེགས། དཔལ་རྒན་མདུན་ནས་ཞག་ཤས་
བཞུགས་ཏེ་ཉེར་དགུའི་ཉིན་གུར་ཞལ་གྱི་བསྐང་གསོ་དང་དྲུག་ཅུ་བ་གསུངས།
ཆུ་ཡོས( སྤྱི་ལོ༡༩༠༣） གནམ་ལོ་གསར་ཚེས་ཀྱི་དགའ་སྟོན་བླ་སློབ་ལྷན་་་་
གཅིག་ཏུ་གནང་། ཚ་གན་ཧུ་ཐོག་ཐུའི་དགོན་པར་གདན་དྲངས་པ་བཞིན་
ཕེབས་ཏེ་ཧུ་ཐོག་ཐུའི་སྤྲུལ་སྐུར་དགའ་ལྡན་ལྷ་བརྒྱ་མའི་ཁྲིད་མདོར་བསྡུས་དང་་་་
ཞལ་འདོན་དཔེ་འཛིན་སོགས་ལ་གསུང་བཀོད་ཞིབ་རྒྱས་གནང་། སྒྲུབ་པའི་རྒྱལ་
མཚན་འཛིན་པ་ཆེན་པོ་རི་ཁྲོད་པ་དཀོན་མཆོག་རྒྱལ་མཚན་པ་མཇལ་དུ་ཕེབས་་་
པར་ཕན་ཚུན་ཕྱག་སོགས་བཀུར་བཟོས་དང་བཅས་མཇལ་འཕྲད་དང་ཉིན་སྔ་་་་
ཕྱིར་གསུང་གླེང་མཛད། རི་ཁྲོད་པ་ཚང་ལ་རྗེས་རབ་བཀའ་ཆོས་འགའ་གནང་
དགོས་ཚུལ་གྱི་སྙན་ཞུ་འབུལ་བ་གནང༌། ཆས་པའི་དཔྱིས་བརྒྱུད་གཙོས་དགོན་
པར་ཕེབས་ཁྲི་སྤྲུལ་རིན་པོ་ཆེ་དང་རྣམ་གཉིས་མཇལ་འཛོམ་ཐོག་གསུང་གླེང་་་་་་
ཡུན་རིང་མཛད། བཅུ་བཞིར་འཆམ་གཟིགས་དང༌། བཅོ་ལྔའི་ཉིན་གསུང་ཆོས་
ལ་ཕེབས་ཏེ་དགའ་ལྡན་ལྷ་བརྒྱ་མའི་ཁྲིད་དང་ཕྱི་དྲོའི་སྨོན་ལམ་གྱི་ཚོགས་དབུར་་
ཡང་ཕེབས། གཙོས་ཕྱག་མཛོད་དུས་ཆོས་སུ་གྱུར་པའི་དོན་དུ་སྦྱང་ཆོག་དང་
བསྔོ་སྨོན་གསུང༌། རོང་བོ་ནས་བླ་བྲང་ཆེན་མོའི་སྐུ་མདུན་པ་སོགས་བསུ་བ་དང་
པོ་འབྱོར། སྒར་བཏེགས་ཏེ་གཏེར་ལུང་དུ་ཕེབས། བསེ་མཆོག་སྤྲུལ་རིན་པོ་ཆེས་
གཙོས་ཚོགས་ཡོངས་ལ་རིགས་གསུམ་སྤྱི་སྒྲུབ་དང་། ཛམ་དཀར་ལྷ་ལྔའི་རྗེས་
464



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནང་དང་ལྗགས་ལུང་འགའ་བཅས་གནང༌། མཆོག་སྤྲུལ་རིན་པོ་ཆེར་གསུང་
གླེང་རྒྱུན་རིང་དང་ཐོས་བསམ་སློབ་གཉེར་གནང་ཚུལ་སོགས་ལ་བསླབ་བཀོད་་་་
རྒྱས་པ་སྩལ། ཉེར་གསུམ་གྱི་ཉིན་ཧོར་ཚང་དགོན་གསར་གྱིས་ཆིབས་བསུ་སེར་
སྦེངས་དང་བཅས་ཕེབས་ཏེ་གྲྭ་ཚང་ནས་ཉིན་གསུམ་གྱི་རིང་ལ་རྩོད་རྒྱུགས་ཕུལ་
བར་གཟིགས་རྟོག་མཛད་དེ་ཐུགས་མཉེས་པའི་སྒྲུབ་པའི་མཆོད་པ་བླ་ན་མེད་་་་་་་
པར་གྱུར། བླ་བྲང་ནས་སྨད་སོག་ཀོར་ལི་སིའི་ཞབས་དྲུང་སོགས་བླ་གྲྭ་འགའ་
ཕེབས་པས་ཞུས་ངོར། དགའ་ལྡན་ལྷ་བརྒྱ་མའི་ཁྲིད། རྟ་མགྲིན་ཡང་གསང་གི་
དབང༌། རིགས་གསུམ་སྤྱི་སྒྲུབ་དང་རྟ་མགྲིན་གསང་སྒྲུབ་ཀྱི་རྗེས་གནང་། གཞན་
འགར་རྒྱལ་དབང་གཟིགས་སྣང་ནཱ་ག་རཀྱུའི་དབང་བཅས་སྩལ། མཁྱེན་པའི་
གཏེར་ཆེན་གུང་ཐང་རིན་པོ་ཆེ་སྨད་ཕྱོགས་ནས་ཕེབས་པར་དངོས་སྐྱེས་གཏོས་་་་
ཆེ་བ་དང་བཅས་འཚམས་ཞུས་པ་མངགས་ཤིང་ཚུར་ཡང་འཚམས་ཞུས་པ་སླེབས།
གཉིས་པའི་ཚེས་གསུམ་ལ་སྒར་བཏེགས་ཏེ་རྒན་ཀྱའི་བྲག་དཀར་དགོན་དུ་ཕེབས།
ཚོགས་མང་ལ་ལྗགས་ལུང་འགའ་དང་ཕྱག་ཕྲེང་ཞིག་རྟེན་སྐལ་དུ་སྩལ། གཞུང་
ལ་གསུང་བརྟག་དང་བསླབ་བཀོད་མཛད་དེ་ཐམས་ཅད་དགའ་དད་སྤྲོ་གསུམ་ལ་
བཀོད། གནས་སྒོར་ཕེབས་ཏེ་བླ་མཆོད་དང་བདེ་མཆོག་གི་ཚོགས་འཁོར་ཕུལ་
ཞིང་གནས་གཟིགས་མཛད། དེ་འཕྲལ་མི་འགའ་ཞིག་གནས་ཁང་གི་ཕུར་མཇལ་
དུ་སོང་བར་ཉིད་ནས་ཕུལ་བའི་ཁ་དར་དང་ཚོགས་རྫས་ཐམས་ཅད་བདེ་མཆོག་་་
རང་བྱོན་གྱི་མདུན་ན་མངོན་སུམ་དུ་སླེབས་འདུག་པ་མཐོང་བས་ཆེས་ངོ་མཚར་་་
བར་གྱུར། རོང་བོ་ནས་ནང་ཆེན་སོ་སོའི་དབོན་ཕྱག་མཛོད་སོགས་བསུ་བ་
གཉིས་པ་འབྱོར། ར་ངན་ཐེ་བུ་སོགས་སུ་འདོད་ཆོས་སྩོལ་བཞིན་མགར་རྩེའི་གྲྭ་
ཚང་ཐུབ་བསྟན་ཆོས་འཁོར་གླིང་དུ་ཕེབས་ཏེ་ཚོགས་མང་ལ་ལྗགས་ལུང་འགའ་་་
རེ་གནང་། དེ་སྐབས་བསུ་བ་གསུམ་པ་རོང་བོའི་སྒྲུབ་སྡེ་བཅོ་བརྒྱད་ཀྱིས་གཙོས་
465



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོན་ལག་སོ་སོའི་བླ་གྲྭ་རྣམས་འབྱོར། བཅུ་གཅིག་གི་ཉིན་རོང་བོའི་དགོན་
ཆེན་གྱི་བླ་མ་རྣམས་དང་། གྲྭ་ཚང་སོ་སོའི་དགེ་འདུན་རེབ་གོང་ཤོག་པ་བཅུ་
གཉིས་ཀྱི་དཔོན་འབངས་དམངས་ཀྱི་ཆིབས་བསུ་དང་། བསླབ་པ་གསུམ་དང་
ལྡན་ཞིང་ངུར་སྨྲིག་གི་རྒྱལ་མཚན་འཆང་བའི་དགེ་འདུན་སྟོང་ཕྲག་དུ་མའི་སེར་་་་
སྦྲེངས་ཀྱིས་མདུན་བསུས་འདུ་ཁང་སོ་སོའི་སྟེང་ནས་བསང་བཏང་སྟེ་གདུགས་་་་
དང་རྒྱལ་མཚན་བསྒྲེངས། དུང་དཀར་དང་རྒྱ་གླིང་འབུད་པ་སོགས་མཆོད་པའི་
སྤྲིན་སྣ་ཚོགས་པ་བསྟར་བ་དང་བཅས་བླ་བྲང་ཆེན་མོ་ནོར་བུ་གྲུ་འཛིན་དུ་ཕྱག་
ཕེབས་གོང་ས་སྐྱབས་མགོན་ཤར་ཐམས་ཅད་མཁྱེན་པ་ཡང་ར་སྒོར་ཕྱི་མའི་སྒོ་་་་་
ཆེན་དུ་ཕེབས་ཏེ་ཕྱག་འབུལ་དང་བཅས་རྣམ་གཉིས་མཇལ་འཛོམ་གནང་། དེའི་
ཚེ་ལྗོངས་འདིར་འཁོད་པའི་དྲག་ཞན་ཐམས་ཅད་ཀྱིས་རྗེ་འདིའི་ཞལ་མཐོང་ཞིང་
གསུང་ཐོས་པ་ཙམ་གྱིས་དད་གུས་དང་སྤྲོ་དགའི་ཤུགས་སྨྲ་མི་ཤེས་པ་རྒྱས་པར་་་
གྱུར་པ་ནི། བསྟན་བཅོས་མངོན་རྟོགས་རྒྱན་ལས། གྲོང་སོགས་སུ་དེའི་ཉོན་
མོངས་རྣམས། །རྒྱུན་གཅོད་རྒྱལ་བའི་ཉོན་མོངས་མེད། །ཅེས་ཉན་ཐོས་ཀྱི་ཉོན་
མོངས་མེད་པའི་ཏིང་ངེ་འཛིན་ལས། ཁྱད་པར་དུ་འཕགས་པའི་ཆོས་སུ་གསུངས་
པ་ལྟར་གདུལ་བྱ་རྣམས་མཐོང་ཐོས་དྲན་རེག་ཙམ་གྱི་སྒོ་ནས་ཀྱང་འཁོར་བ་་་་་་
མཐའ་ཅན་དུ་མཛད་ཅིང་ཐར་བའི་ས་བོན་ཁྱད་པར་ཅན་བསྐྲུན་པའི་རྣམ་པར་་་
ཐར་བའོ། །དེ་ནས་བཟུང་ཉིན་རེ་བཞིན་སྐུ་ཕྱོགས་རྣམ་གཉིས་ཐུགས་ཡིད་
གཅིག་འདྲེས་ཀྱིས་གསུང་གླེང་རྒྱུན་རིང་མཛད། བཅུ་གསུམ་གྱི་ཉིན་གྲུབ་ཆེན་
སྐལ་ལྡན་རྒྱ་མཚོས་དགོན་ཆེན་གསར་འདེབས་གནང་དུས་ཀྱི་བཞུགས་གནས་ད་་
ལྟ་འཇམ་དབྱངས་ཁང་དུ་གྲགས་པའི་བྱིན་ཅན་དང༌། བླ་བྲང་ཆེན་མོའི་མགོན་
ཁང་སོགས་སུ་མར་མེ་སྙན་ཤལ་སོགས་ཀྱི་མཆོད་སྤྲིན་སྤྲོས་ཏེ་བསྟན་འགྲོ་སྤྱི་སྒེར་་
ལ་དམིགས་པའི་འཕྲིན་བཅོལ་གནད་སྨིན་མཛད་ཅིང་གྲྭ་ས་གསུམ་གྱི་བླ་མ་དགེ་་་
466



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདུན་དང་བཅས་པ་ལ་ཕྱག་དབང་གི་ཐོག་མ་སྩལ། བཅོ་ལྔའི་ཉིན་བླ་བྲང་
ཚོམས་ཆེན་ནས་གོང་ས་མཆོག་གི་ཐུགས་བཞེད་བཞིན་ཁོང་གི་གཙོས་བླ་གྲྭ་དགེ་་་
འདུན་གྱི་ཚོགས་ལ་བཀྲ་ཤིས་བདེ་ལེགས་སུ་བྱེད་པའི་ཚིགས་སུ་བཅད་པའི་ཐོག་་་
དྲངས་ཏེ་སྐྱབས་འགྲོ་དང་། དགའ་ལྡན་ལྷ་བརྒྱ་མའི་ཉམས་ཁྲིད་རྒྱས་པ་བླ་མའི་
མན་ངག་ལ་གཞུང་ཆེན་མོའི་གཟབ་བཤད་ཀྱིས་བརྒྱན་པ་སྩལ་ཅིང༌། མཇུག་ཏུ་
གྲུབ་ཆེན་སྐལ་ལྡན་རྒྱ་མཚོས་སྐུ་ཕྲེང་ན་རིམ་གྱིས་བསྐྱངས་པའི་དགོན་ཆེན་་་་་་་
བཤད་སྒྲུབ་བསྟན་པའི་འབྱུང་གནས་འདིར་ད་ལམ་སྐུ་ཕྱོགས་རིན་པོ་ཆེའི་བཀའ་
བཞིན་མཇལ་རྒྱུ་བྱུང་ཚུལ། རྡོ་རྗེ་འཆང་རང་ཉིད་ཀྱི་སྐུ་ཕྲེང་གོང་མ་དགེ་འདུན་
ཆོས་ཀྱི་དབང་ཕྱུག་དང་། ཀུན་དགའ་ཆོས་འཕགས་གཉིས་རེབ་གོང་ཕྱོགས་འདི་
ནས་འཁྲུངས་པ་དང༌། སྐུ་ཚེ་འདི་ཉིད་ཀྱི་མ་ཞང་ཡང་ཤ་བྲང་དུ་གཏོགས་པ་
སོགས་ཕན་ཚུན་ཆོས་སྲིད་ཀྱི་འབྲེལ་ཆེ་ཚུལ་སོགས་སྙན་པར་སྨྲ་བའི་གསུང་་་་་་་
བཤད་དང་། གྲྭ་ཚང་རིན་པོ་ཆེར་ཆོས་འབྲེལ་གྱི་ཐོག་མར་སྐྱབས་འགྲོ་དང་། བླ་
མའི་རྣལ་འབྱོར་གྱི་ཁྲིད་བྱས་པ་བཞིན་ཐམས་ཅད་ཀྱིས་ཚུལ་ཁྲིམས་དག་པ་་་་་་
གཞིར་བཟུང་བའི་སྟེང་བླ་མའི་རྣལ་འབྱོར་ལམ་གྱི་སྲོག་ཏུ་བྱས་པའི་ཉམས་་་་་་
བཞེས་ལ་འབད་དགོས་ཚུལ་སོགས་བསླབ་བཀོད་རྒྱས་པར་སྩལ། བཅུ་བདུན་ལ་
གྲྭ་ཚང་ཐོས་བསམ་གླིང་གི་འདུ་ཁང་ནས་གསོལ་སྟོན་རྒྱས་པ་དང༌། ཆོས་གྲུ་ནས་
སྐུ་ཕྱོགས་རིན་པོ་ཆེས་གཙོས་དགོན་དེར་བཞུགས་ཀྱི་བླ་གྲྭ་ཐམས་ཅད་དང་་་་་་་
ཕྱོགས་ཡས་མས་ནས་འདུས་པའི་སེར་སྐྱ་ཐུན་མོང་ལ་ལམ་རིམ་ཆེན་མོའི་ས་་་་་་་
བཅད་དང་སྦྲགས་ཏེ་ལམ་གྱི་གཙོ་བོ་རྣམ་གསུམ་གྱི་གཟབ་བཤད་བཀའ་དང་་་་
དགོངས་འགྲེལ་མཐའ་དག་ལམ་གྱི་ལུས་གཅིག་ཏུ་དྲིལ་བའི་ལེགས་བཤད་བདུད་་་
རྩིའི་དགའ་སྟོན་བླ་ན་མེད་པ་སྩལ་པས་མཁས་རྒུའི་ཡིད་ཀྱི་བརྟན་པ་ཅིག་ཆར་་་་་
འཕྲོག་སྟེ་དོན་མཐུན་གྱི་བསྔགས་བརྗོད་དབྱངས་སུ་སྒྲོག་པར་གྱུར། མཇུག་ཏུ་
467



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགེ་འདུན་ཐུགས་མཐུན་ཁྲིམས་གཙང་གཞིར་བཅས་སྟེང་བཀའ་པོད་ལྔའི་་་་་་་་
འཆད་ཉན་འདི་བསྟན་པའི་རྐང་ཚུགས་པའི་རྩ་བ་ཡིན་ཚུལ། དེ་ཡང་ཚིག་གི་
འཁར་བ་ལ་བརྟེན་ནས་དོན་གྱི་རྒན་པོ་ལྡང་དགོས་པའི་དཔེ་ལྟར་གཞུང་ཆེན་མོ་་
དག་བློ་འཛིན་མེད་པར་གནས་སྐབས་ཀྱི་ཐལ་ཕྲེང་ཁྱབ་སྐོར་རེ་གཉིས་འཕེན་་་་་་
ཤེས་པ་ཙམ་ལ་ས་ཆོད་ཆུང་བས་དཔེ་འཛིན་དགོས་ཚུལ། དཔེ་ཆ་བཟུང་བ་
བརྗེད་དུ་བཅུག་པ་དང་། མ་བརྗེད་ཀྱང་ནེ་ཙོའི་མ་ཎི་ལྟར་སོང་ན་དགོས་པ་
ཆུང་བས་དཔྱད་པ་དང་སྦྲགས་པའི་སྐྱོར་སྦྱངས་དང་། བློ་ཁ་གང་མཐོ་བའི་དགེ་
བའི་བཤེས་གཉེན་དག་ལས་དཔེ་ཁྲིད་ཞུ་བ། འཕྲོས་པ་དོགས་གཅོད་སོགས་
དགོས་ཚུལ། དེ་ཡང་བམ་བཤད་ཀྱི་གོ་བ་ཙམ་གྱིས་བདར་ཤ་མི་ཆོད་པས་ཆོས་གྲྭ་
ནས་གྲོགས་དགེ་བའི་བཤེས་གཉེན་རྣམས་དང་ལྷན་ཅིག་གོ་རིགས་ཟུང་འབྲེལ་གྱི་
སྒོ་ནས་བརྒལ་བརྟགས་ཀྱིས་གཏན་ལ་འབེབས་དགོས་པ་ལས་ཆོས་གྲྭར་སོང་བ་་་་
ཉི་མ་འཕུད་ཐབས་ལྟ་བུར་སོང་ན་ཅི་ཡང་མི་འོང་ཚུལ། གཞོན་དུས་སློབ་གཉེར་
དགའ་རབ་བྱས་ཀྱང་ནར་སོན་ནས་རྒྱང་སྐྱུར་བཏང་སྟེ་འཆི་ཁར་ཅི་ཡང་མི་ཤེས་་
པ་བྱས་ནས་འཕོ་དགོས་ན་ངལ་བ་འབྲས་མེད་ལྟ་བུར་འགྲོ་བས་མི་ཚེ་ཧྲིལ་བོ་་་་་
གཞུང་ཆེན་མོར་ཐོས་བསམ་གྱིས་འདས་ཏེ་ཚེ་འདིའི་སློབ་གཉེར་གྱིས་ཕྱི་མའི་་་་་
སློབ་གཉེར་ལ་མཚམས་སྦྱོར་ཐུབ་པ་དགོས་ཚུལ་སོགས་དང་། འདི་དག་ལ་རང་
རང་གི་ཁ་འཕྲོའི་ལས་བྱེད་རྣམས་ནས་བསྟན་དོན་ཐུགས་ལ་བཞག་སྟེ་ལས་་་་་་
འབྲས་དྲང་ཐིག་གི་སྒོས་རྟིང་བསྐུལ་དང་། མང་མས་ཀྱང་རང་གཞན་གྱི་དོན་དུ་
མར་དམིགས་ཏེ་ཁུར་བཞེས་དགོས་ཚུལ་སོགས་ཞལ་གདམས་གནད་སྨིན་སྩལ། །
དེ་ལྟར་རྗེ་འདི་ཉིད་གར་ཕེབས་སུ་བསྟན་པའི་འཕེལ་རྒྱས་དང་འགྲོ་བའི་བདེ་་་་
སྐྱིད་ཁོ་ན་ཐུགས་ལ་དགོངས་ཏེ་བླ་མ་དང་དགེ་བཤེས། དགེ་འདུན་གྱི་སྡེ་དང༌། །
སྐྱེ་བོ་དམངས་སོགས་གདུལ་བྱ་མཆོག་དམན་སོ་སོའི་རང་རང་གི་མོས་པ་དང་།
468



jས་ང
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྐལ་བ་ཇི་ལྟ་བ་བཞིན་དུ་བསླབ་བྱ་དང་གདམས་ངག་དང་རྗེས་བསྟན་པ་ཡང་་་་
དག་པར་འདོམས་པ་འདི་འདྲ་བ་ནི་སོ་སོ་ཡང་དག་པར་རིག་པ་བཞིའི་འབྲས་བུ་
ཡིན་པར་གསུངས་སོ། ། ཕྱི་ཉིན་ཡང་ཆོས་གྲྭ་ནས་འཇམ་དབྱངས་དམར་སེར། རྟ་
མགྲིན་ལྕགས་རལ། གུར་ལྷ་བརྒྱད། སྒྲོལ་ལྗང་གཙོ་འཁོར་གསུམ། ལྷ་མོ་དམག་
ཟོར་མ་རྣམས་ཀྱི་རྗེས་གནང་རྒྱུན་འཇུག་གི་ལུང་བཅས་སྩལ། དེ་ནས་ཉིན་
གཉིས་ལ་རྒྱུད་པ་གྲྭ་ཚང་གིས་ཞུས་ངོར་རྒྱུད་པའི་འདུ་ཁང་ནས་མགོན་པོ་ཕྱག་་་་་
དྲུག་པ། མགོན་དཀར། ཆོས་རྒྱལ་ཕྱི་ནང་གསང་གསུམ་བཅས་ཀྱི་རྗེས་གནང་
དང་གསང་འདུས་རྩ་བརྒྱུད་ལེའུ་བཅུ་གསུམ་པའི་མཚམས་སྦྱོར་ཡན་དང་། བདེ་
མཆོག་རྩ་བརྒྱུད་ལེའུ་ཐོག་མཐའ་སོགས་ཀྱི་ལྗགས་ལུང་སྩལ་ཅིང་མཇུག་ཏུ། རྒྱུད་
སྟོད་སྨད་ལྟ་བུ་རྗེའི་སྔགས་ཀྱི་བཀའ་བབས་ཡིན་ཚུལ། རྒྱུད་གྲྭའི་དགེ་འདུན་
རྣམས་ཀྱིས་ཀྱང་གསང་སྔགས་ཀྱི་བསྟན་པའི་ཁུར་བཞེས་དགོས་ཚུལ་སོགས་དང་།
རང་རང་གི་སྡོམ་གསུམ་དག་པ་གཞིར་བཟུང་སྟེང་དབང་ཐོབ་པ་སྔོན་དུ་འགྲོ་་་་་
བས་བདེ་གསང་འཇིགས་གསུམ་དང་མགོན་ཆོས་སོགས་ཀྱི་བསྙེན་པ་ལས་རུང་
ཚད་ལྡན་གང་ནུས་ལ་ཐམས་ཅད་ཀྱིས་འབད་དགོས་ཚུལ། དེ་བཞིན་དུ་རྒྱུད་
འགྲེལ་གྱི་འཆད་ཉན། འདོན་རྟ་དབྱངས། ཐིག་རྡུལ་ཚོན། ཐ་ན་རོལ་མོ་འབུད་
དཀྲོལ་ཚུན་ཆད་གསང་སྔགས་སྨད་རྒྱུད་གྲྭ་ཚང་གི་ཕྱག་བཞེས་འཁྲུལ་མེད་མི་་་་་་
ཉམས་གོང་འཕེལ་དགོས་ཚུལ་འདི་དག་ལ་ལས་སྣེས་རྟིང་བསྐུལ། མང་མང་གིས་
ཁུར་བཞེས་གལ་ཆེ་ཚུལ་སོགས་ཀྱི་བསླབ་བཀོད་བཀའ་དྲིན་བསྐྱངས། དུས་
འཁོར་གྲྭ་ཚང་གིས་ཞུས་ངོར་སྐུ་ཕྱོགས་རིན་པོ་ཆེ་སོགས་བླ་སྤྲུལ་གྲྭ་ས་གསུམ་སྒྲུབ་
སྡེ་དགོན་ལག་སོ་སོའི་དགེ་འདུན་མང་བཅས་སེར་སྐྱའི་ཁྲོམ་ཆེན་པོ་འཛིན་མའི་་་
མདངས་བསྒྱུར་བ་ཙམ་ལ་དུས་འཁོར་ཆོས་གྲྭ་ནས་ཀུན་རིག་གི་དབང་སྟ་གོན་་་་་་
དང་བཅས་པ་གནང་། འདི་དག་གི་སྐབས་སུ་ཐད་ཀ་ཐད་ཀའི་དབང་བརྡ་
469



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒྲི
གཞུང་དོན་དང་འབྲེལ་བའི་ཚིག་འགྲེལ། རྒྱུད་དང་རྒྱ་གཞུང་གི་ཁུངས་སྔོན་བྱོན་
པཎ་གྲུབ་གོང་མ་སོ་སོས་ཉམས་སུ་བཞེས་པའི་ལོ་རྒྱུས་སོགས་དང་འབྲེལ་བའི་་་་་
སྔོན་འགྲོའི་སྤྱི་བཤད་དང༌། ཁྱད་པར་མདོ་ཕྱོགས་ཀྱི་བཀའ་དང་དགོངས་འགྲེལ་
མཐའ་དག་གི་དོན་བསྡུས་པ་བཀའ་པོད་ཆེན་པོ་ལྔ་ཡིན་ཚུལ། དེ་དག་གི་སློབ་
གཉེར་ཡང་ཁ་ཕྱིར་བལྟས་སུ་མ་སོང་བར་རྒྱུད་སྟེང་དུ་བསྐོར་ནས་ཚིག་གཅིག་་་་
ཀྱང་འདོར་རྒྱུ་མེད་པར་ཉམས་སུ་བཞེས་དགོས་ཚུལ། ལམ་རིམ་ཡང་པོ་ཏི་ལྔ་
ལས་དོན་གཞན་ཞིག་སྟོན་པ་མིན་པར་ཕར་ཕྱིན་གྱི་གཞུང་ནི་ལམ་རིམ་གྱི་ཉམས་་
ལེན་དངོས་གཞི་དང༌། ཁྱད་པར་ཕར་ཕྱིན་ཐ་མ་གཉིས་ལ་བསླབ་ཚུལ་དབུ་མ།
སྟོན་པ་ཚད་མའི་སྐྱེས་བུར་བསྒྲུབ་སྟེ་རང་གཞན་གྱི་སྟོན་པ་དང་བསྟན་པའི་ཁྱད་
པར། རང་གི་སྟོན་པ་ཁོ་ན་སྐྱབས་སུ་འོས་ཚུལ་སོགས་ཐར་བ་དང་ཐམས་ཅད་
མཁྱེན་པ་རིགས་པས་སྒྲུབ་སྟེ་ཚད་མས་ངེས་པ་རྙེད་པ་རྣམ་འགྲེལ་ལ་རག་ལས་་་་
པས་རྣམ་འགྲེལ་ནི་ལམ་རིམ་རིགས་པས་སྒྲུབ་ཚུལ་ཡིན། མཛོད་གནས་དང་པོ་
གསུམ་གྱིས་སྡུག་བདེན། བཞི་བས་ལས་དང་། ལྔ་བས་ཉོན་མོངས་པ་ཕྲ་རྒྱས་
བསྟན་པས་དེ་གཉིས་ཀྱིས་ཀུན་འབྱུང༌། ཉམས་སུ་ལེན་པ་པོའི་གང་ཟག བླང་
བྱའི་ལམ། འབྲས་བུ་སྙོམས་འཇུག་སོགས་གནས་ཕྱི་མ་གསུམ་གྱིས་སྟོན་པས་
མངོན་པ་མཛོད་ཀྱིས་ཆུང་འབྲིང་ཐུན་མོང་གི་ལམ་བསྟན་ཚུལ། ས་ལམ་གྱི་
རྟོགས་པ་དང་ཡོན་ཏན་དེ་ཐམས་ཅད་ཀྱི་གཞི་མ་ཚུལ་ཁྲིམས་ལ་རག་ལས་ཤིང་དེ་
སྟོན་བྱེད་འདུལ་བ་ཡིན་པས་དེ་ཐམས་ཅད་ལམ་རིམ་གྱི་སྟེང་དུ་འབབ་དགོས་་་་་
ཚུལ་དང༌། དེའི་སྟེང་དུ་སྔགས་ལ་སློབ་ཚུལ་ཐོས་བསམ་སྒོམ་གསུམ་གཅིག་
གཅིག་གི་འགལ་ཟླར་མ་སོང་བར་ཕན་ཚུན་གྲོགས་དང་ཡ་མ་བྲལ་བ་དགོས་ཚུལ།
རྗེའི་རིང་ལུགས་ལྟ་སྒོམ་སྤྱོད་གསུམ་ཆ་གང་ནས་བཀའ་དང་དགོངས་འགྲེལ་་་་་་
དཔང་བོར་བཞག་ནས་དཔྱད་ན་འཁྲུལ་བ་དང་བྲལ་ཚུལ་སོགས་བསྟན་པ་ཐམས་
470



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཅད་འགལ་མེད་དུ་རྟོགས་པའི་འབྲས་རྟགས་ལེགས་བཤད་རྨད་དུ་བྱུང་བ་སྩལ་་་་
བས་ཆོས་ཀྱི་རྗེས་སུ་འབྲང་བའི་གཟུར་གནས་དཔྱོད་ལྡན་རྣམས་ཀྱིས། དུས་
མཐར་སངས་རྒྱས་དངོས་ཀྱི་དགེ་བའི་བཤེས་གཉེན་མཚན་ལྡན་འདི་ལྟ་བུ་དང་་་་
མཇལ་རྒྱུ་བྱུང་བ་ངོ་མཚར་ཆེ་ཞིང་སྐལ་བ་བཟང་ཞེས་ཡིད་དགའ་དད་ཀྱིས་སིམ་་་
སྟེ་དོན་གནས་བསྔགས་བརྗོད་ཀྱི་རོལ་མོ་འཁྲོལ་བ་ལ་བརྩོན་པར་གྱུར་ཏོ། །འདི་
དུས་དུས་འཁོར་གྲྭ་ཚང་ནས་དུས་འཁོར་དབང་ཆེན་ཞུ་འདུན་ཆེ་ཞིང༌། བསྟན་
འགྲོའི་དོན་ཆེན་འགྲུབ་པ་ལ་དགོངས་ཏེ་རྗེ་ཉིད་ནས་ཀྱང་གནང་བཞེད་ཆེ་ཚུལ་་་
ཞལ་ལས་ཐོས་མོད་བདག་ཅག་ལ་དེ་འདྲའི་སྐལ་བ་མ་བྱུང་། ཆོས་པ་ཡབ་སྲས་
ཀྱིས་བཞེངས་པའི་ཀུན་གཟིགས་ལྷ་ཁང་དང་། གྲུབ་ཆེན་ཆོས་པ་རིན་པོ་ཆེའི་སྐུ་
གདུང་རིལ་པོར་བཞུགས་པ་སོགས་ལྷ་ཁང་མགོན་ཁང་སོ་སོར་མཆོད་མཇལ་་་་་་་
མཛད་དེ་བསྟན་འགྲོའི་དོན་ཆེན་ཁོ་ན་ལ་དམིགས་པའི་ཐུགས་སྨོན་དང་འཕྲིན་་་
བཅོལ་གནད་སྨིན་མཛད། དགེ་ལྡན་བཤད་སྒྲུབ་བསྟན་པའི་སྲོག་ཤིང་ཆེན་པོ་ཞྭ་
དམར་རིན་པོ་ཆེའི་མདུན་དུ་ལོ་སྔ་ཕྱིར་འཕྲིན་ཡིག་ཡང་ཡང་ཕུལ་ཞིང༌། འདི་
དུས་ཀྱང་མི་སྣ་ཆེད་མངགས་གནང་སྟེ་མཇལ་འཕྲད་དང་བཀའ་ཆོས་ཀྱི་ཆེད་དུ་་་
སྙན་བསྐུལ་ནན་ཅན་མཛད་ཀྱང་དོན་ཐོག་ཏུ་མ་ཁེལ། དགོན་ཆེན་ནས་བཞུགས་
རིང་ལ་གོང་ས་བླ་བྲང་ཆེན་མོ་དང་། མཁན་ཆེན་ཚང་། རྫོང་དཀར་ཆུང་བ་ཚང་
སོགས་དཔེ་མཛོད་དང་ལྡན་པ་རྣམས་ཀྱི་ཕྱག་དཔེ་པོ་ཏི་མང་པོ་སྐུ་མདུན་དུ་་་་་་
གདན་དྲངས་ཏེ་ཉིན་མོ་བཀའ་ཆོས་སོགས་ཀྱི་སྤྲོས་པ་རྒྱ་ཆེ་བས་ཁོམ་ལོང་གཏན་་
མི་འདུག་ཀྱང་མཚན་མོ་ཕལ་ཆེར་དཔེ་གཟིགས་ཁོ་ནས་དུས་འདའ་བར་མཛད།
ཉེར་གསུམ་ལ་རྡོ་བ་ཚང་གིས་ཞུས་ཏེ་སྐྱབས་ཁྲིད་དང༌། ཡོན་ཏན་གཞི་གྱུར་མའི་
སྟེང་ནས་ལམ་ཁྲིད་ཉམས་མྱོང་ལ་བསྐོར་བའི་ལྗགས་བཤད་མཚང་ཐོག་ཏུ་འབབ་
པ་བློ་སྣ་འགྱུར་ངེས་ཞིག་སྩལ། བཀའ་ལས། དེ་རིང་གི་བཤད་པ་དེ་གང་བཤད་
471



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོས་པ་ཁ་ལ་བབས་འོང་བ་ཞིག་རེད་དེ་བླ་རྒན་ཁོ་རང་བཟང་པོ་ཞིག་ཡིན་རྒྱུ་
རེད་གསུངས་པ་བླ་མའི་ཡོན་ཏན་དང་སློབ་མའི་དད་གུས་འཛོམ་པའི་རྟགས་སུ་་
མངོན། བྱམས་བརྩེའི་གཏེར་ཆེན་ཨ་རོལ་སྤྲུལ་བའི་སྐུ་རིན་པོ་ཆེ་དང་། བསྟན་
པའི་རྩ་ལག་མཁན་ཆེན་མཆོག་སྤྲུལ་རིན་པོ་ཆེ་དང༌། མཁྱེན་རབ་ཀྱི་དབང་ཕྱུག་
དམ་པ་བསེ་སྤྲུལ་བའི་སྐུ་སོགས་དམ་པའི་མཛད་བཟང་ལྷན་སྐྱེས་སུ་མངའ་བའི་་་
སྐྱེས་ཆེན་དུ་མ་ཉིད་ཀྱི་ཐུགས་ཡིད་གཅིག་འདྲེས་ཀྱི་སྲས་སུ་གྱུར་ཏེ་ལོང་ནམ་ཡོད་
ལ་ཟབ་རྒྱས་དམ་པའི་ཆོས་ཀྱི་གསུང་སྒྲོས་ཁོ་ནས་དུས་འདའ་བར་མཛད། ནང་
ཆེན་ཆེ་བ་འགས་གསོལ་སྟོན་གང་རྒྱས་དྲངས་ཐོག་སོ་སོ་ནས་དངུལ་སྲང་བརྒྱ་་་་
རེའམ་ལྔ་བཅུ་རེས་གཙོས་འབྱོར་བསྟུན་གྱི་དངོས་འབུལ་དང་བཅས་ཞུས་ཏེ། སྐུ་
ཕྱོགས་ཨ་རོལ་རིན་པོ་ཆེའི་ནང་ཆེན་ནས་རིགས་གསུམ་སྤྱི་སྒྲུབ་དང་། འཇམ་
དབྱངས་དཀར་པོ། འཇམ་དབྱངས་ནག་པོ་རྣམས་ཀྱི་རྗེས་གནང་། རྟོགས་
བརྗོད་མདུན་ལེགས་མ་དང་བསྟོད་སྤྲིན་རྒྱ་མཚོའི་ལྗགས་ལུང་གནང་བའི་མཇུག་
ཏུ། དེ་རིང་མཆོག་སྤྲུལ་རིན་པོ་ཆེར་རྗེའི་བླ་མའི་རྣལ་འབྱོར་རིགས་གསུམ་སྤྱི་
སྒྲུབ་ཀྱི་རྗེས་གནང་སོགས་འབུལ་རྒྱུ་བྱུང་བ་རྟེན་འབྲེལ་ལེགས་ཤིང་། ཉིད་ཀྱི་
གོང་མ་སྐྱབས་རྗེ་བློ་བཟང་ལུང་རིགས་རྒྱ་མཚོ་དཔལ་བཟང་པོ་དེ་ཉིད་ལུང་དང་་
རྟོགས་པའི་ཡོན་ཏན། རྨད་དུ་བྱུང་བའི་འཕྲིན་ལས་གང་གི་ཆ་ནས་ཀྱང་གངས་
ལྗོངས་སུ་རྗེ་རྒྱལ་བ་གཉིས་པའི་བསྟན་པའི་སྲོག་ཤིང་འགྲན་ཟླ་མེད་པ་ཡིན་ཚུལ།
སྤྲུལ་པའི་སྐུ་རང་ནས་ཀྱང་ཡབ་རྗེ་གོང་མའི་རྣམ་ཐར་བདག་གིར་བཞེས་ཏེ་་་་
བསྟན་འགྲོའི་དཔལ་དུ་ཐུགས་བསྐྱེད་རྒྱ་ཆེ་བ་མཛད་དགོས་ཚུལ། དེ་ཡང་ཡོན་
ཏན་ཐམས་ཅད་ཀྱི་གཞི་མ་སྡོམ་གསུམ་གྱི་ཚུལ་ཁྲིམས་སྤྱན་གྱི་འབྲས་བུ་བཞིན་དུ་
སྲུང་བ་གཞིར་བྱས་སྟེང་བཀའ་པོད་ཆེན་པོ་ལྔ་སོགས་མདོ་སྔགས་ཀྱི་གཞུང་་་་་་་་
ལུགས་རྣམས་ལ་དཔྱིས་ཕྱིན་པ་མཛད་དགོས་ཚུལ། བཤེས་གཉེན་མཚན་ཉིད་
472



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དང་ལྡན་པ་བསམ་སྦྱོར་གཉིས་ཀྱིས་ཚུལ་བཞིན་བསྟེན་པས་ལེགས་ཚོགས་རྟེན་
འབྲེལ་ཐམས་ཅད་ཀྱི་རྩ་བ་ཚུགས་པར་བྱས་ཏེ་ཟབ་ཆོས། དབང་ཁྲིད་ལུང་
གསུམ་སོགས་གདམས་པ་མཐའ་དག་ལ་གསན་བཞེས་རྒྱ་ཆེར་གནང་དགོས་ཚུལ།
ཇི་ལྟར་གདམས་པའི་དོན་ཐམས་ཅད་རང་རྒྱུད་འདུལ་བའི་ཐབས་སུ་ཁྱེར་ཏེ་་་་་་
ཐུགས་དམ་ཉམས་བཞེས་གནད་སྨིན་གནང་དགོས་ཚུལ། འཆད་རྩོད་རྩོམ་
གསུམ་སོགས་བསྟན་པ་ལ་གང་ཕན་ཐུགས་ཁུར་རྒྱ་ཆེན་པོ་བཞེས་ཏེ་སྙིགས་དུས་་་
བསྟན་པའི་སྲོག་ཤིང་ཟླ་མེད་པ་བྱེད་དགོས་ཚུལ་སོགས་སྐུ་ཚེ་གཅིག་གི་མཛད་་་་་
པའི་གཙོ་བོ་རྣམས་ཧཱུྃ་གཅིག་ཏུ་དྲིལ་བའི་ཞལ་གདམས་ཡིད་འཕྲོག་བསྩལ།
གཞན་ཡང་མཁན་ཆེན་བླ་བྲང་ནས་འཇམ་དབྱངས་དམར་སེར། རྟ་མགྲིན་
ལྕགས་རལ་ཅན། ཇོ་ལུགས་ཛམ་དཀར་ལྷ་ལྔ་རྣམས་ཀྱི་རྗེས་གནང་དང་།
གདུགས་དཀར་མཆོག་གྲུབ་མ་སོགས་ལྗགས་ལུང་འགའ། བྱིས་པ་ཚང་ནས་རྣལ་
འབྱོར་མའི་སིནྡྷ་རའི་བྱིན་རླབས་དང༌། རིག་བྱེད་མ་ཐུན་མོང་མ་ཡིན་པའི་རྗེས་
གནང་། རོང་བོ་ཚང་ནས་ཁྱུང་ནག་གི་རྗེས་གནང་། ངེད་ཅག་གི་ནང་ནས་
འཇིགས་བྱེད་མ་ཧེའི་གདན་ཅན། རིག་བྱེད་མ་གསང་སྒྲུབ་ལྷ་ལྔ། བདེ་མཆོག་
དཀར་བོ་རྣམས་ཀྱི་རྗེས་གནང་དང་ལྗགས་ལུང་འགའ་ཞིག་བཅས་སྩལ། འདི་
དག་གི་སྐབས་སུ་རྗེས་གནང་ཆུང་ངུ་རེར་ཡང་སྔོན་བྱུང་དང་བརྒྱུད་པའི་ལོ་རྒྱུས་་
རྒྱུད་དང་རྒྱ་གཞུང་གི་ཁུངས་ཐད་ཀ་ཐད་ཀའི་བརྡ་སྤྲོད་ལྷ་སྔགས་སོ་སོའི་ཆེ་བ་་་་
དང་། ཕན་ཡོན་སོགས་གསུང་བཤད་འབྱམས་སུ་ཀླས་པ་སྩལ་ཏེ་གསུང་རབ་
མཐའ་དག་ལ་ནང་བྱན་ཆུད་པའི་རང་རྟགས་ངོམ་པར་མཛད། རྒྱལ་མཁན་པོ་
ཚང་། འདན་ཚང་། དྲུང་ཡིག་ཆེ་བ་ཚང་། ཁ་སོ་ཚང་སོགས་ཀྱིས་ཀྱང་གསོལ་
སྟོན་གང་རྒྱས་ཞུས་ཏེ་སོ་སོ་ནས་ཀྱང་དངོས་པོའི་འབུལ་བ་སྤུས་གཙང་བ་་་་་་་
བཏེགས་ཏེ་བརྟན་བཞུགས་ཀྱི་གསོལ་འདེབས་ཞུས་པར་དགྱེས་པའི་བཀའ་ལན་་་
473



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གནང་། ཉེར་དྲུག་ལ་རྡོ་བ་ཚང་གིས་ཞུས་ཏེ་རྟ་མགྲིན་ཡང་གསང་གི་དབང་།
རྫོང་ཆུང་ཚེ་དབང་བཀའ་སྲུང་ཀིང་ལྔ་གཟའ་གདོང་བག་ཙེ་བཅས་ཀྱི་རྗེས་་་་་་
གནང་། སྡེ་བརྒྱད་སྲོག་དབང་། གཞན་ལྗགས་ལུང་འགའ་རེ་བཅས་སྩལ། འདི་
དུས་ལོ་འདིའི་འབྲུག་སྒྲའི་ཐོག་མ་གྲགས་པ་སོགས་རྟེན་འབྲེལ་ཕུན་སུམ་ཚོགས་་་་
པ་བྱུང་། འདི་པས་ཞུས་ངོར་ཡང་གསང་གི་ཆོ་གའི་སྟེང་ནས་བསྐྱེད་རྫོགས་ཀྱི་
དམིགས་ཁྲིད་མདོར་བསྡུས་ཀྱང་གནང་། དངོས་འབུལ་སྤམས་མཐོ་བ་བཏེགས་
ཏེ། བདག་གི་ཚེ་མཇུག་འདིར་བླ་མའི་རྣམ་ཐར་བསྐྱངས་ཏེ་ཚེ་དང་སྒྲུབ་པ་
སྙོམས་པ་ཞིག་བྱུང་ན་ཚེ་རིང་བོ་ཞིག་ཀྱང་འདོད། དགེ་སྦྱོར་ལ་མི་བརྩོན་པར་
རང་དགར་གྱི་ནར་སྡོད་པ་ཞིག་ཏུ་སོང་ཚེ་ཚེ་རིང་ན་ཡང་དགོས་པ་ཆུང་བས་ཚེ་་
ཐུང་ཡང་བསམ་རྒྱུ་མེད་པས། ཡིད་ཀྱི་རེ་བ་བཞིན་སྒོ་གསུམ་དགེ་ལ་གཞོལ་ཐུབ་
པའི་སྐྱབས་འཇུག་ཐུགས་ལ་འཛིན་དགོས་ཚུལ་སོགས་ཐུགས་ལ་བརྣག་པའི་་་་་་་
བཞེད་དོན་ཞུས་པར། ཚེ་མཇུག་སྒྲུབ་ལ་གཞོལ་བའི་ཐུགས་བཞེད་ལེགས་ཤིང་། །
བཞེད་པ་ལྟར་འགྲུབ་འོང་བས་ད་ལྟ་རྒྱལ་བསྟན་སྤྱི་དང་ཁྱད་པར་ཡབ་རྗེའི་རིང་་
ལུགས་སྣུམ་ཟད་ཀྱི་མར་མེ་ལྟར་གྱུར་པའི་ཚུལ་ཐུགས་ལ་དགོངས་ཏེ་ཞབས་པད་་་
ཡུན་བརྟན་གྱི་ཐུགས་བསྐྱེད་དང༌། བཤད་སྒྲུབ་གང་ཐད་ནས་བསྟན་པའི་བྱ་བ་
རྒྱ་ཆེར་གནང་དགོས་ཚུལ་སོགས་བསྟན་དོན་ཁོ་ན་ཐུགས་ལ་བརྣག་པའི་ཞལ་་་་་
གདམས་མཐིལ་ཕྱིན་པ་སྩལ། སྔགས་པ་ཕུན་ཚོགས་སོགས་མགོན་ཤུལ་བླ་སྔགས་
འགས་ཞུས་ངོར་དབེན་སའི་གཅོད་དབང་དང༌། ལྕང་སྐྱའི་རི་ཁྲོད་པས་ཞུས་
ངོར་འཇིགས་བྱེད་ཞི་ཁྲོ་སྦྲགས་སྒྲུབ་ཐུན་མོང་མ་ཡིན་པའི་ཁྲིད་སོགས་བཀའ་་་་་
ཆོས་འགའ་ཞིག་ཉིན་མོ་འདུ་ལོང་ཆེ་བས་ཐུགས་ཁོམ་མ་བྱུང་བར་མཚན་མོ་་་་་་
གནང་དགོས་པའང་བྱུང་ཡང་སྐྱོ་ངལ་སོགས་ཀྱི་རྣམ་པ་ཅི་ཡང་མི་མཛད་པར་་་་་
ཐུགས་དགྱེས་བཞིན་པའི་ངང་ནས་མཆོག་དམན་སུ་འདྲ་ཞིག་ཡིན་ཀྱང་སོ་སོའི་་་
474



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རེ་བ་ལྷག་དང་བཅས་སྐོང་བར་མཛད་པ་ནི་ངེས་པར་འཕགས་ཆེན་དམ་པའི་་་་་
རྣམ་ཐར་འགྲོ་འདྲེན་ཆེན་པོར་རློམ་པ་ཕལ་མོ་ཆེས་རྗེས་སུ་ཡི་རང་ཙམ་ཡང་བྱ་་་་
དཀའ་བའི་གནས་སོ། །སྒར་གྲོང་འགའ་རེས་ནན་ཏན་ཆེན་པོས་གདན་དྲངས་
པ་བཞིན་གསུམ་པའི་ཚེས་གཅིག་ལ་སྒར་བཏེགས་ཏེ་ཉིད་ཀྱི་སྐུ་ཕྲེང་གོང་མ་རྣམ་་
གཉིས་ཀྱི་འཁྲུངས་ཡུལ་བསེ་ཆུ་མའི་དགོན་པ་རྗེ་རྒྱལ་བ་གཉིས་པའི་ཡོངས་་་་་་་
འཛིན་ཤར་ཕྱོགས་པ་རིགས་པའི་དཔའ་བོ་ཆོས་རྗེ་དོན་གྲུབ་རིན་ཆེན་གྱི་གདན་་་
ས་སྟེང་གི་གཞི་མར་ཕེབས་ཏེ་འདུ་ཁང་ནས་སེར་སྐྱ་དམངས་ལ་འཇིགས་བྱེད་་་་
ཡུམ་བཅས་དང་། དཔལ་མོ་ལུགས་ཀྱི་ཐུགས་རྗེ་ཆེན་པོའི་རྗེས་གནང་སོགས་
འདོད་ཆོས་དང་འདུ་ཁང་གསར་བཞེངས་ཀྱི་ཞལ་བཀོད་བཅས་སྩལ། སྔོན་གྱི་
དམ་པ་གོང་མ་དུ་མས་བྱ་རྒོད་ཕུང་པོའི་རི་བོ་གཉིས་པར་བསྔགས་པ་སྒྲུབ་པའི་་་་
སྡེ་ཆེན་པོ་རོང་བོའི་བཀྲ་ཤིས་འཁྱིལ་དུ་ཕེབས་ཏེ་དགེ་འདུན་མང་ལ་དཔལ་་་་་་
མགོན་ཞལ་བཞི་བ་སྒྲུབ་དུས་ཀྱི་རྗེས་གནང་དང་། པུ་ཏྲའི་རྗེས་གནང་སོགས་
དམ་པའི་ཆོས་ཀྱི་བདུད་རྩི་སྩལ། མཇུག་ཏུ་གཉན་མགོན་འདི་གྲུབ་པའི་དབང་
ཕྱུག་གོང་མ་རྣམས་ཀྱི་ཐུན་མོང་མ་ཡིན་པའི་ཆོས་སྐྱོང་ཡིན་པས་གཞན་ལ་འདིའི་་
རྗེས་གནང་སོགས་མང་པོར་སྤེལ་མི་རུང་མོད་དགོན་འདི་ཆོས་པ་ཡབ་སྲས་ཀྱི་
གདན་ས་ཆོས་སྐྱོང་མངོན་སུམ་དུ་བཞུགས་པའི་གནས་ཡིན་པས་ད་ལན་གནང་་་་
བ་ཡིན་ཚུལ་སོགས་གསུངས། དེ་ནུབ་ཁ་བ་ཆེན་པོ་བབས་ནས་རི་ཀླུང་ཐམས་
ཅད་དཀར་འཇམ་དུ་བཏང་བ་ནི། རྗེ་སྐལ་ལྡན་རྒྱ་མཚོའི་གསུང་མགུར་ལས།
དཔལ་བཀྲ་ཤིས་འཁྱིལ་གྱི་ལྷ་ཐོའི་རྩེར། །རྗེ་རྒྱལ་སྲས་ཕེབས་ཚེ་གངས་ཆར་
བབས། །སྔོན་ཙ་རི་དང་རྒྱལ་གྱི་གནས་མཇལ་སྐབས། །དཔེ་འདི་བཞིན་གངས་
ཆར་བུ་ཡུག་འཚུབ། །དེ་གནས་ཀྱི་ཆེ་བར་སྣང་ངོ་གསུངས། །ཞེས་སྔོན་བྱང་ཆུབ་
སེམས་ཀྱི་མངའ་བདག་རྒྱལ་སྲས་བློ་བཟང་བསྟན་འཛིན་དགོན་འདིར་ཕེབས་ཚེ་
475



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གངས་ཆེན་བབས་ཤིང་རྟེན་དུ་མས་ཆོ་འཕྲུལ་ངོ་མཚར་བ་བསྟན་པར་གསུངས་་་
པ་བཞིན། གདན་ས་འདིར་སྐྱབས་མགོན་རྡོ་རྗེ་འཆང་འདི་ཉིད་ཀྱི་ཞབས་པད་
བཀོད་དེ་ཐེག་མཆོག་དམ་པའི་ཆོས་ཀྱི་འཁོར་ལོ་བསྐོར་བ་ལ་ཆོས་པ་ཡབ་སྲས་ཀྱི་
ཆོས་སྐྱོང་གུར་ཞལ་སོགས་བསྟན་སྲུང་ཆེན་པོ་རྣམས་མི་མངོན་དབྱིངས་ནས་་་་་
དགྱེས་པའི་མཚན་མ་དང་མགོན་པོ་གང་གི་རྣམ་པར་དཀར་བའི་འཕྲིན་ལས་་་་་་
རླབས་པོ་ཆེ་མཚོན་བྱེད་དུ་ཡང་འགྱུར་བར་མངོན། ཕྱི་ཉིན་སྒོ་དམར་སྒར་
དགའ་ལྡན་ཕུན་ཚོགས་གླིང་དུ་ཕེབས། དགོན་གྲོང་སྤྱི་ལ་སེངྒེ་སྒྲ་དང་ལོ་གྱོན་
མའི་རྗེས་གནང་དང་། འགའ་ཞིག་ལ་སྟག་ཕུའི་སྒྲོལ་མའི་དབང་གཉིས་དང་
ལུང་སོགས་སྩལ། རྐ་སར་དགོན་པ་འདུས་བཟང་ཆོས་གླིང་དུ་ཕེབས་ཏེ་ལྷ་མོའི་
རྗེས་གནང་སོགས་འདོད་ཆོས་སྩལ། འདི་སྐབས་རྭ་རྒྱའི་རྒྱལ་བ་སྤྲུལ་སྐུ་རིན་པོ་
ཆེ་ཕེབས་པར་བསྙེན་རྫོགས་ཀྱི་སྡོམ་པ་དང༌། གཞན་ཡང་རྣལ་འབྱོར་མའི་བྱིན་
རླབས། དབྱངས་ཅན་མ་དང༌། བག་ཙེའི་རྗེས་གནང་བཅས་གནང་སྟེ་ཐུགས་
བཞེད་བསྐངས། འདི་དུས་མང་ཐོས་སྒྲུབ་ལ་གཞོལ་བའི་ཀུན་སྤངས་ཆེན་པོ་རྗེ་
བཀའ་དྲིན་མཉམ་མེད་ངག་དབང་བསྟན་དར་པ་མཇལ་དུ་ཕེབས་ཏེ་སྔར་ཉིད་་་
ནས་ཡུན་རིང་སྒྲུབ་པའི་ཚེ་རིལ་གྱིས་གཏམས་པའི་བུམ་པ་ཕུལ་ནས་ཞབས་པད་་་
རྡོ་རྗེའི་ཁམས་སུ་བརྟན་པའི་བདེན་ཚིག་བརྗོད་པ་དང་བཅས་མཇལ། འདི་
སྐབས་རྒྱལ་བ་ཚང་ལ་རྣལ་འབྱོར་མའི་བྱིན་རླབས་གནང་བ་དང་དུས་འགྲིག་་་་་
པས་ཁོང་གི་ཡི་དམ་གཙོ་བོ་ཡིན་སྟབས་རང་གི་ལས་འབྲེལ་ཆེ་བའི་ལྷ་ཡིན་པས་་་་
རྟེན་འབྲེལ་ལེགས་ཞེས་མཉེས་ཚོར་ཆེ་བ་མཛད་ནས་གསན་པ་གནང་། ཐོ་ཀྱའི་
དགོན་དུ་དམ་ཅན་རྗེས་གནང་། གླིང་རྒྱའི་སྡེ་བ་གསུམ་གྱི་གཞུང་ལ་ཐུགས་རྗེ་
ཆེན་པོའི་རྗེས་གནང་། ས་དཀར་ཤར་གྱི་དགོན་པ་བཀྲ་ཤིས་ཆོས་གླིང་གི་དགེ་
འདུན་ཐམས་ཅད་དེར་ཕེབས་པ་ལ་རིགས་གསུམ་སྤྱི་སྒྲུབ་དང་ལྷ་མོ་བག་ཙེ་་་་་་
476



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅས་ཀྱི་རྗེས་གནང་སྩལ། དེ་སྐབས་མཁྱེན་ཡངས་དམ་པ་བཟང་པོ་སྤྲུལ་བའི་
སྐུ་རིན་པོ་ཆེས་གསོལ་ཇ་དྲངས་ཏེ་དངོས་འབུལ་བཏེགས། དབེན་གནས་ཡིད་
དགའ་ཆོས་འཛིན་དུ་ཕེབས། ཚོགས་མང་ལ་འཇིགས་བྱེད་ཡུམ་བཅས་དང་
ཐུགས་རྗེ་ཆེན་པོའི་རྗེས་གནང་སྩལ། མདོ་རྒྱུད་རབ་འབྱམས་ལ་སྦྱངས་པའི་
མཁས་པ་ཆེན་པོ་རྭ་རྒྱའི་ཡི་དོག་ཚང་གིས་ཞུས་ཏེ་བླ་མ་མཆོད་པའི་ཟབ་ཁྲིད་་་་་
དོན་གྱི་སྙིང་པོ་གནད་འདྲིལ་བ་དང་། གཞན་ཡང་འཇམ་དཔལ་མཚན་བརྗོད་
སོགས་ལྗགས་ལུང་འགའ་ཞིག་ཀྱང་གནང༌། ཡར་ལམ་སྤང་དཀར་ཐང་དགོན་པ་
ཕུན་ཚོགས་དར་རྒྱས་གླིང་དུ་ཕེབས། གྲྭ་མང་ལ་ཆོས་རྒྱལ་ཕྱི་སྒྲུབ་ཀྱི་རྗེས་གནང་
དང་། སྨད་པ་སྡེ་བདུན་སོགས་ཀྱི་སེར་སྐྱ་དམངས་ལ་ཐུགས་རྗེ་ཆེན་པོའི་རྗེས་
གནང་སོགས་འདོད་ཆོས་ཀྱི་བདུད་རྩི་སྩལ། རྗེ་ངག་དབང་བསྟན་དར་པ་རྐ་
སར་ནས་འདིའི་བར་ཞབས་འབྲིང་དུ་ཕེབས་ཏེ་བཀའ་ཆོས་གང་གནང་ཐམས་་་་་
ཅད་གསན་ཅིང་རྣམ་གཉིས་གསུང་གླེང་རྒྱུན་རིང་མཛད་པས་རི་ཁྲོད་པ་ཚང་་་་་
ནས་བཀའ་ཆོས་རྒྱུན་དཀོན་པ་དུ་མ་གསན་ཡོད་པ་དང་། གང་གསན་ཐམས་
ཅད་ཁུངས་ཤིན་ཏུ་བཙུན་པ་སོགས་ཀྱིས་ཐུགས་འཕྲོགས་ཏེ་དཔལ་མཉམ་མེད་རི་
བོ་དགེ་ལྡན་པའི་མཁས་གྲུབ་བྱེ་བའི་ཚོགས་ཀྱི་ཐུགས་ལ་གབ་པའི་མན་ངག་གི་་་་་
སྙིང་བོ་དཔལ་རྡོ་རྗེ་འཇིགས་བྱེད་ཆེན་པོའི་ལས་བཞིའི་འཁྲུལ་འཁོར་སོགས་ཀྱི་་་
ཟབ་ཁྲིད་གསན་བཞེས་ཀྱི་ཞུ་བ་ཕུལ་བར། ཁོང་གིས་ཀྱང་དགྱེས་བཞིན་ཞལ་
གྱིས་བཞེས་ཏེ་ཧོར་ཚང་དགོན་གསར་ནས་གནང་རྒྱུར་ཐག་བཅད། སེངྒེ་གཤོང་
གི་དགོན་པ་གོང་མ་དཔལ་ལྡན་ཆོས་འབྱོར་གླིང་དང༌། དགོན་པ་འོག་མ་དགའ་
ལྡན་ཕུན་ཚོགས་ཆོས་གླིང་གཉི་གར་ཕེབས་ཏེ་འདོད་པ་དང་བསྟུན་པའི་ལུང་་་་་
རྗེས་གནང་སོགས་སྩལ། སྔོན་ཆད་འཁྲུགས་པ་འགའ་ཞིག་གི་སྐབས་གྲྭ་བས་ལག་
ཆ་བཟུང་ནས་འཐབ་འཛིང་བྱེད་དགོས་བྱུང་སྟབས་དགོན་པ་ཕན་ཚུན་ཀྱི་གྲྭ་་་་་
477



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མང་ལ་བསླབ་སྐྱོར་གནང་དགོས་ཚུལ་ནན་ཆེར་གསོལ་བར། ད་ཁྱེད་ཚོ་ལ་དགེ་
ཚུལ་སློང་གི་སྡོམ་པ་ཕོག་ཀྱང་ཕྱིན་ཆད་ཇི་ལྟར་བྱེད་མི་ཤེས་པས་དགོས་པ་མེད་་་་
གསུང་ནས་ཞལ་བཞེས་མ་མཛད། སོ་སོ་ནས་འགྱོད་པ་དྲག་པོས་དེང་ཕྱིན་ཆད་
རྐྱེན་ཅི་ལ་ཐུག་ཀྱང་གྲྭ་བས་ལག་ཆ་མི་འཛིན་པ་དང་འཐབ་རྩོད་མི་བྱེད་པར་་་་་
ཐག་བཅད་དེ་རྗེ་ཉིད་ལ་དམ་བཅའ་ཕུལ་བ་ལགས་པས་ཅིས་ཀྱང་ཐུགས་རྗེ་་་་་་
གཟིགས་དགོས་ཞེས་ནན་གྱིས་ཞུས་པ་བཞིན་ཕྱོགས་ནས་འདུས་པ་འགའ་དང་་་་
བཅས་དགོན་པ་གཉི་གའི་ཚོགས་མང་ལ་བསྙེན་རྫོགས་ཀྱི་སྡོམ་པ་གནང་སྟེ་དད་་་
ལྡན་གདུལ་བྱའི་ཤེས་རྒྱུད་གསེར་གྱི་བུམ་པ་བསླབས་ཁྲིམས་བདུད་རྩིའི་བཅུད་་་་
ཀྱིས་གཏམས་པར་མཛད། མཇུག་ཏུ། ད་རེས་ཁྱེད་རྣམས་ལ་འདོད་པ་ལྟར་སྡོམ་
པ་བྱིན་པ་ཡིན་པས་མ་སྲུང་ན་སྤྱིར་འདི་ཕྱིར་མི་ལེགས་ཚུལ་དང་། ཕྱིན་ཆད་
སྔར་ལྟར་འཁྲུགས་པ་སོགས་ཀྱི་ཚེ་འཐབ་འཛིང་བྱེད་མི་ཡོད་ཚེ་བདག་གིས་ཆོས་་་
སྐྱོང་ལ་གཏད་གཉེར་བྱས་ཡོད་པས་འགལ་རྐྱེན་བཀྲ་མི་ཤིས་པ་ཆར་ལྟར་འབབ་་་
ཚུལ་སོགས་མཛེས་ལམ་དུ་མ་སོང་བའི་བསླབ་བྱ་གང་དྲག་གནང་བས། ཀུན་
འཇིགས་ཞུམ་པ་བྱུང་། འདི་དུས་བསྒྲུབ་བྱ་ཤིན་ཏུ་མང་ཞིང་ཐུགས་བྲེལ་དང་
འདུ་ལོང་ཆེ་བས་ཚིགས་སྔ་ཕྱིའི་སྡོམ་པ་ཐམས་ཅད་འབོག་པའི་ཐུགས་ཁོམ་མ་་་་
བྱུང་བར་ཕྲན་ལ་བཀའ་གནང་བ་ལྟར་བསྒྲུབ་བྱ་ཐམས་ཅད་ལ་དགེ་བསྙེན་རབ་་
བྱུང་དགེ་ཚུལ་སོགས་བསྒྲུབ་པའི་ཞབས་ཕྱི་བདག་གིས་ཞུས། ཧོར་ཀྱ་ནས་ཆོས་
འཕེལ་དང་བྱམས་པ་གཉིས་ཀྱིས་གདན་དྲངས་ཏེ་སྡེ་གཞུང་ལ་ཚེ་དབང་དང་་་་་་
གཟུངས་སྔགས་འགའི་ལུང་གནང༌། གཉན་ཐོག་དགོན་པ་བཀྲ་ཤིས་དར་རྒྱས་
གླིང་དུ་ཕེབས་ཏེ་སེར་སྐྱ་དམངས་ལ་ཐུགས་རྗེ་ཆེན་པོ་དང༌། དམ་ཅན་གྱི་རྗེས་
གནང་སྩལ་ནས་སླར་ཡང་དགོན་ཆེན་དུ་ཕེབས། གྲྭ་ཚང་རིན་པོ་ཆེའི་སློབ་
གཉེར་བ་རྣམས་ཀྱིས་ཉིན་འགའ་ལ་རིགས་ལུང་གི་རྩོད་རྒྱུགས་ཕུལ་བར་གཟིགས་
478



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྟོག་མཛད་ཅིང་མཉེས་ཚོར་ཆེ་བ་གནང་། སྐུ་ཕྱོགས་རིན་པོ་ཆེ་ནས་ཞུས་ཏེ་བླ་
གྲྭ་ཐུན་མོང་ལ་བླ་མ་མཆོད་པའི་ཁྲིད་ས་བཅད་མདོར་བསྡུས་དང་སྦྲགས་ཏེ་་་་་་
དཔལ་དབེན་ས་སྙན་བརྒྱུད་ཀྱི་མན་ངག་ཐུན་མོང་མ་ཡིན་པས་བརྒྱན་པ་སྙིང་་་་་་
པོར་དྲིལ་བ་དང་། དཔའ་བོ་གཡུལ་འཇུག་མའི་འཕོ་ཁྲིད། དེ་དུས་ཀྱི་གསེར་ཁྲི་
འདན་སྤྲུལ་བའི་སྐུ་རིན་པོ་ཆེས་ཞུས་ཏེ་ལེགས་བཤད་སྙིང་པོའི་ལུང་དང་སྦྲགས་་་
ཏེ་གཞུང་སྤྱིའི་ཁོག་ཕུགས་པའི་གཟབ་བཤད། དཀའ་བའི་གནས་རྣམས་ལ་
དམིགས་ཀྱིས་བསལ་བའི་དོགས་གཅོད་དང་བཅས་ཉིན་གཉིས་ལ་གནང་། རེབ་
གོང་སྟོད་སྨད་ཀྱི་སེར་སྐྱ་ཐུན་མོང་ལ་ཚོགས་ཆེན་འདུ་ཁང་ནས་ཐུགས་རྗེ་ཆེན་པོ་
རྒྱལ་བ་རྒྱ་མཚོའི་དབང་། དགོན་པའི་གཡས་ཕྱོགས་ལྷ་སྡེའི་ཐང་ནས། དཔལ་མོ་
ལུགས་ཀྱི་ཐུགས་རྗེ་ཆེན་པོའི་དབང་། གདུགས་དཀར་ལྷ་མང་གི་དབང་བྱད་
གྲོལ་ལེགས་ལྡན་མཆེད་གསུམ་གྱི་རྗེས་གནང་དང་བཅས་པ། ཁྱུང་ཁྲ། དྲག་པོ་
སུམ་སྒྲིལ། སྲད་རྒྱུད་ལོ་གྱོན་མ་རྣམས་ཀྱི་རྗེས་གནང་བཅས་སྩལ། གོང་ས་བླ་
བྲང་ཆེན་མོ་ནས་དངུལ་རྡོ་ཚད་བཅུ་སོགས་དངོས་འབུལ་སྤམས་མཐོ་བ་ཕུལ་ཏེ།
ཨ་རོལ་ཡོངས་འཛིན་གཞུང་ལུགས་རབ་འབྱམས་སྨྲ་བ་དགེ་བཤེས་བློ་བཟང་དར་
རྒྱས་ནས་བརྟན་བཞུགས་ཀྱི་བཤད་པ་རྒྱས་པ་ཞིག་ཞུས་པར་བཀའ་ལན་ཞིབ་་་་་་
རྒྱས་སྩལ་ཅིང་ཁྱད་པར་དུ། རེབ་གོང་ཕྱོགས་སུ་དེང་སང་བཀའ་ཆོས་འཆད་
མཁན་མེད་ཚུལ་སྐུ་ཕྱོགས་རིན་པོ་ཆེས་གསུང་གི་འདུག་མོད། སྐུ་ཕྱོགས་རང་
ཉིད་སྤྱིར་གངས་ལྗོངས་བསྟན་འགྲོའི་དཔལ་མགོན་གཅིག་པུ་ཡིན་པ་དང༌། སྒོས་
སུ་མཁས་བཙུན་བཟང་གསུམ་གྱི་སྐུ་ཡོན་འདི་ལྟ་བུ་བདག་གིར་བཞེས་འདུག་་་་་་
པས་ཁོང་ལྟ་བུས་བཀའ་ཆོས་མི་གནང་ན་སུ་ཞིག་གིས་གནང༌། སླད་ཆད་ཉིད་
ནས་གང་གསན་པའི་ཆོས་བཀའ་རྣམས་གདན་ས་ཆེན་པོ་འདིས་གཙོས་ཕྱོགས་་་་
ཡས་མས་སུ་རྒྱ་ཆེར་སྤེལ་དགོས་ཚུལ། བདག་ལྟ་བུ་ལན་རེ་ཡོང་བ་ཙམ་གྱིས་ཕན་
479



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆེན་པོ་མི་ཐོགས་པས། སྐུ་ཕྱོགས་རང་ཉིད་ནས་འཆད་སྤེལ་གནང་གི་ཡོད་མེད་
ངེད་ཀྱིས་སླར་ཉན་སྡོད་རྒྱུ་ཡིན་ཞིང་། གྲྭ་སློབ་རྣམས་ནས་ཀྱང་བླ་མའི་བཀའ་ཇི་
བཞིན་བསྒྲུབས་ཏེ་རང་གཞན་གྱི་ཕན་བདེའི་རྐང་ཚུགས་པ་བྱེད་པ་མ་གཏོགས།
འཐབ་རྩོད་འཁྲུགས་ལོང་སོགས་མི་འོས་པའི་སྤྱོད་པ་སྣ་ཚོགས་ལ་ཞུགས་ཏེ་རྒྱབ་་་
གོས་ཀྱི་ཁྱད་པར་ཙམ་ལས་སྒོ་གསུམ་གྱི་སྤྱོད་པ་ཁྱིམ་པ་ལས་ཐུ་བ་བྱུང་ན་རང་་་་
གིས་རང་ལ་དེ་ལས་གནོད་ཚབས་ཆེ་བ་བྱེད་ཚུལ་མེད། སངས་རྒྱས་བསྟན་པའི་
ཞབས་འདྲེན་དང་ཆག་སྒོ་དཀྲུགས་ཤིང་ཡང་དེ་ལས་བྱེད་རྒྱུ་མེད་པས་དེ་ལྟར་མ་་
སོང་བར་བླ་སློབ་ཐུགས་མཐུན་ཞིང་དམ་ཚིག་གཙང་བ་དགོས་ཚུལ་སོགས་དགོས་
ཆེད་དམིགས་ཕུགས་པའི་བཀའ་སློབ་མཚང་ཐོག་ཏུ་འབབ་པ་སྩལ། སྔ་སོར་བླ་
མ་དང་གྲྭ་ཚང་གི་བར་དུ་སེལ་ཅུང་ཟད་ཞུགས་ཡོད་པར་ཡང་ཐབས་མཁས་ཀྱི་་་་
གསུང་དང་ཕྱིན་ཆད་ཀྱི་ཆེད་དུ་ཡི་གེ་འཇོག་པ་སོགས་གནང་སྟེ་བདེ་འཇགས་ལ་་
བཀོད། གཞན་ཡང་ཞུ་བ་བོ་སོ་སོའི་འདོད་མོས་བཞིན་རྡོ་རྗེ་ཤུགས། གུར་མགོན།
རྣམ་སྲས་སེར་ཆེན། ཞལ་བཞི་བ་བསྙེན་དུས། དམ་ཅན་སོགས་ཀྱི་རྗེས་གནང་
དང་། ཕྲན་གྱིས་ཞུས་ཏེ་གཟིམས་ཆུང་ནས་བླ་གྲྭ་ཉུང་བསྡུས་ལ་ལྕང་སྐྱ་གོང་མའི་
གསུང་གི་ཁྲིད་ཡིག་ཚིགས་བཅད་མའི་སྟེང་ནས་འཇིགས་བྱེད་དཔའ་བོ་གཅིག་་་་
པའི་བསྐྱེད་རྫོགས་ཀྱི་ཉམས་ཁྲིད་མན་ངག་གི་གནད་འདྲིལ་བ་གནང་། བླ་བྲང་
ཆེན་མོའི་བྱམས་ཁང་གསར་བཞེངས་ལ་རབ་གནས་དང༌། གོང་ས་རིན་པོ་ཆེ་སྐུ་
ཕྲེང་ན་རིམ་གྱིས་བསྒྲིགས་པའི་ནང་རྟེན་ཚང་མ་ཞལ་ཕྱེ་སྟེ་དཔོན་སློབ་ལྷན་ཅིག་་་
ཏུ་རྟེན་མཇལ་ཡང་མཛད། ལྷ་ཁང་མགོན་ཁང་སོ་སོར་ཕེབས་ཏེ་བསྟན་འགྲོ་སྤྱི་
སྒེར་ལ་དམིགས་པའི་འཕྲིན་བཅོལ་གནད་སྨིན་གནང་། ཕེབས་ཁར་ཡང་སྐུ་
ཕྱོགས་རིན་པོ་ཆེས་ཞུས་ཏེ་བླ་མ་སྤྲུལ་སྐུ་ཆེ་ཕྲ་གྲྭ་ས་གསུམ་གྱི་ལས་སྣེ་རྒན་མང་་་
སོགས་ཧྲག་བསྡུས་ལ་གུར་མགོན་རྡོ་རྗེ་བྲག་རྫོང་མའི་ཟབ་ཁྲིད་ཐུན་མོང་མ་ཡིན་་་
480



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་སྩལ་ཅིང་། འདིའི་མཇུག་ཏུ། གོང་ས་སྐུ་ཕྱོགས་རིན་པོ་ཆེ་ནས། རྗེ་ཉིད་
སྐྱབས་མཆོག་གོང་མ་རིམ་བྱོན་གྱི་དུས་ནས་རེབ་གོང་ཕྱོགས་སུ་འབྲེལ་ཆེ་ཚུལ།
ད་ལམ་སྔར་ནས་བདག་གིས་ཡང་ཡང་གསོལ་བ་བཏབ་པ་བཞིན་བརྩེ་གཟིགས་་་་
ཀྱིས་འདིར་ཕེབས་ནས་སྒར་གྲོང་སོ་སོར་ཆོས་སྦྱིན་རྒྱ་ཆེན་པོ་སྩལ་བ་བཀའ་དྲིན་་
ཆེ་ཚུལ། མི་རིང་བར་ལོ་གཉིས་གསུམ་ཙམ་ནས་སླར་ཡང་གདན་འདྲེན་དུ་འོང་
ངེས་ལགས་པས་དེ་དུས་གྲྭ་དཔོན་སློབ་དགེ་འདུན་གྱི་སྡེ་དང་བཅས་པ་ཐུགས་ལ་
བཏགས་ནས་ཕེབས་དགོས་ཚུལ་སོགས་ནན་ཏན་ཆེན་པོས་ཞུས་པར་བརྩེ་བའི་་་་
བཀའ་ལན་གྱིས་ཚིམ་པར་མཛད། དེ་ལྟར་སངས་རྒྱས་དངོས་ཀྱི་དགེ་བའི་བཤེས་
གཉེན་བླ་མ་རྡོ་རྗེ་འཆང་ཆེན་པོའི་ཆིབས་ཞལ་ཡུལ་རེབ་གོང་གསེར་མོ་ལྗོངས་་་་་
འདིར་ལན་གཅིག་བསྒྱུར་བར་ཕྱོགས་འདིའི་སྐྱེ་རྒུ་ཐམས་ཅད་དགའ་དད་འགྱུར་་
བ་མེད་པས་རྒྱུད་བསྐུལ་ཏེ། གོང་ས་སྐུ་ཕྱོགས་ཐམས་ཅད་མཁྱེན་པས་གཙོས་བླ་
མ་ཁྲི་གདན་ཟུར། སྤྲུལ་བའི་སྐུ་ཆེ་ཕྲ། ལུང་རིགས་སྨྲ་བའི་དགེ་བཤེས་དང་སྒྲུབ་
པའི་རྒྱལ་མཚན་འཛིན་པའི་རི་ཁྲོད་པ་མང་པོ། དགོན་སྒྲུབ་སྡེ་སོ་སོ་ནས་འོངས་
པའི་དགེ་འདུན་བགྲེས་གཞོན་མཐའ་ཡས་པ་དང་། གོས་དཀར་ལྕང་ལོའི་རྒྱན་
ལྡན་སྔགས་འཆང་མང་པོ། ཐ་ན་མི་སྐྱ་ཕོ་མོ་སོགས། ཕྱི་གཡོ་བ་ལུས་ཀྱི་ཆ་ལུགས།
ནང་བསམ་པ་སེམས་ཀྱི་འཁྱེར་སོ། བར་བརྗོད་པ་ངག་གི་སྐད་རིགས་ཐ་དད་
པའི་གདུལ་བྱའི་ཚོགས་ཉིན་རེ་བཞིན་ཡང་སྤྲིན་བཞིན་འདུས་པ་མཐའ་དག་གི་་་་
སྤྱི་བོའི་ཅོད་པན་གྱི་རྩེ་མོར་གང་གི་ཞབས་རྡུལ་ནོར་བུ་དབང་གི་རྒྱལ་པོ་སྲིད་་་་་་
ཞིའི་དབུལ་བ་སེལ་བའི་བྱེད་པོར་བསྟེན་ཏེ། རང་རང་གིས་གང་འདོད་ཀྱི་ཆོས་
འབྲེལ་ཞུ་བ། འདི་ཕྱིའི་བླང་དོར་གྱི་བྱ་བ་ལ་ལུང་བསྟན། སྐྱེ་ཀུན་རྗེས་སུ་འཛིན་
པའི་སྐྱབས་ཞུ། ལྟོས་བཅས་གསོན་གཤིན་ལ་དམིགས་པའི་བསྔོ་སྨོན་ཞུ་བ། སོ་
སོའི་འབྱོར་བ་དང་བསྟུན་པའི་དངོས་རྫས་ཅི་རིགས་འབུལ་བ། འཕྲལ་ཕུགས་ཀྱི་
481



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འགལ་རྐྱེན་ཞི་བའི་གསོལ་འདེབས་བྱེད་པ་སོགས་དེ་དག་ཐམས་ཅད་ལ་རང་་་་་་་
རང་གི་སྐལ་བར་བབས་པའི་འདོད་ཆོས་དང་བློ་དང་འཚམ་པའི་གསུང་བཀོད་་་་
བྱིན་རྟེན་སྔགས་མདུད་སོགས་བརྩེ་བ་ཆེན་པོས་དུས་དང་དུས་སུ་རྒྱུན་ཆད་པ་་་་་
མེད་པར་སྩལ་ཏེ་སོ་སོའི་རེ་བ་ཡོངས་སུ་སྐོང་བར་མཛད་དོ། །འདི་སྐབས་དད་
ལྡན་སོ་སོས་ཁ་ཏོན་སོགས་ཁས་བླངས་པའི་ཐོ་རགས་པ་ནི། སྨྱུང་གནས་ཁྲི་
གཉིས་སྟོང་ལྔ་བཞི་བཅུ་ལྷག མ་ཎི་དུང་ཕྱུར་དྲུག བྱེ་ཆེན་གཉིས། བྱེ་ཆུང་
གཉིས། སྐྱབས་འགྲོ་བྱེ་བ་བརྒྱད་འབུམ་བཞི། རྟ་མགྲིན་བྱེ་ཆེན་གཅིག་བྱེ་ཆུང་
བཞི། ཐར་མདོ་སྟོང་བདུན། གཅོད་པ་ཁྲི་གཅིག་སྟོང་གསུམ། ཤེར་སྙིང་འབུམ་
གཉིས། རྣམ་འཇོམས་ཁྲི། དམིགས་བརྩེ་མ་བྱེ་བ་གཅིག་འབུམ་དགུ། གུ་རུ་སིདྡྷི་
བྱེ་བ་གཅིག་འབུམ་གཉིས། གདུགས་དཀར་མཆོག་གྲུབ་མ་ཁྲི་ལྔ་སྟོང་ལྔ། སྒྲོལ་མ་
བྱེ་བ་གཅིག་འབུམ་བཞི། ཁྲི་བརྒྱད་སྟོང་དྲུག ལྟུང་བཤགས་སྟོང་གཉིས། དྲག་པོ་
སུམ་སྒྲིལ་བྱེ་བ་གསུམ་འབུམ་གཅིག ཁྱུང་ཁྲ་བྱེ་ཆེན་བདུན་བྱེ་བ་གཅིག སེངྒེ་སྒྲ་
བྱེ་ཆེན་གཅིག་བྱེ་བ་བདུན་འབུམ་གཅིག ནཱ་ག་རཀ་བྱེ་བ་གཉིས། གུར་དྲག་དང་
སེང་གདོང་བྱེ་ཆེན་རེ། བཀའ་ཐང་སུམ་བརྒྱ། བར་ཆད་ལམ་སེལ་སྟོང་ལྔ། ཚེ་
མདོ་སྟོང་། ཕྱོགས་བཅུའི་མུན་སེལ་སྟོང་། ཡིག་བརྒྱ་བྱེ་བ། ཚེ་བླ་སྟོང་དང་བརྒྱ་
གྱ་གསུམ། བརྒྱ་རྩ་སོགས་ཆག་མེད་ཁས་ལེན་པ་འགའ་བཅས་བྱུང་། བཞི་པའི་
ཚེས་ལྔ་ལ་རོང་བོ་ནས་སྒར་བཏེགས་གྲྭ་བགྲེས་གཞོན་དུ་མས་བླ་མ་དང་འབྲལ་མི་
ཕོད་པའི་གདུང་ཤུགས་ཀྱིས་མིག་ནས་མཆི་མ་འཁྲུགས་བཞིན་སྐྱེལ་ཐུང་བྱས་ཤིང་
རྗེ་ཉིད་ནས་ཀྱང་ཐུགས་ལྷག་པར་བརྩེ་བའི་སྟངས་ཀ་མཛད། དགོན་པར་ཆིབས་
ཞལ་བསྒྱུར་བ་དང་། དར་འབོད་སོགས་དཀྱུས་བཞིན་བྱས། ཞོ་འོང་དཔྱིས་སུ་
ཕེབས་ཏེ་སྔགས་མང་སོགས་ལ་མགོན་པོ་ཚོགས་བདག་གི་དབང་དང་། མི་ཁྱིམ་
འགའ་ཞིག་ཏུ་འདོད་ཆོས་སྩལ། མགར་རྩེའི་གྲྭ་ཚང་ཐུབ་བསྟན་ཆོས་འཁོར་གླིང་
482



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནས་དགེ་འདུན་མང་ལ་ལམ་རིམ་ཆེན་མོའི་བཤད་ལུང་དབུ་ཚུགས་ཙམ་གནང་་་
སྟེ་ཐེ་བུ་རྒན་ཀྱ་སོགས་སུ་ཕེབས་བཞུད་མཛད། བྲག་དཀར་གྱི་གྲྭ་བ་བདུན་ལ་
བསྙེན་རྫོགས་ཀྱི་སྡོམ་པ་སྩལ། རྒན་ཀྱའི་གཞུང་དུ་གཙོས་སོགས་སྒར་ལུང་བཅུ་
སོ་སོའི་ཆིབས་བསུ་གཏོས་ཆེ་བ་འབྱོར། མ་ཅིག་ལབ་ཀྱི་སྒྲོན་མེའི་རྣམ་འཕྲུལ་
གུང་རུ་མཁའ་འགྲོ་མའི་སྤྲུལ་སྐུ་ཕེབས་པར་བཀུར་བཟོས་དང་བཅས་མཇལ་ཕྲད་
གནང་། རོང་བོ་མར་ནང་ནས་མན་ངག་རྒྱ་མཚོའི་གཏེར་མཛོད་ཆེན་པོ་རྗེ་ངག་
དབང་བསྟན་དར་བ་གདན་དྲངས་པ་འབྱོར་ཏེ་རྣམ་གཉིས་ལྷན་ཅིག་ཧོར་ཚང་་་
བན་སྒར་དུ་ཕེབས་ཏེ་ཐུགས་རྗེ་ཆེན་པོའི་དབང་གནང་། བཅུ་བདུན་ལ་ཧོར་
ཚང་སྒར་གསར་དུ་ཕེབས་ཏེ་བཅུ་དགུ་ནས་དཔལ་རྡོ་རྗེ་འཇིགས་བྱེད་ཆེན་པོའི་་་
ལས་བཞིའི་འཁྲུལ་འཁོར་དང་ལྕགས་མཁར་གྱི་ཟབ་ཁྲིད་འཇམ་མགོན་རྒྱལ་བ་་་་
གཉིས་པ་ཡབ་སྲས་དང་། གྲུབ་ཆེན་སྐལ་ལྡན་རྒྱ་མཚོ་ཡབ་སྲས་ནས་བཟུང་ཡབ་
རྗེ་འཁོར་ལོའི་མགོན་པོ་འཇིགས་མེད་བསམ་གཏན་དཔལ་བཟང་པོའི་བར་དུ་་་་
བརྒྱུད་པའི་ཞལ་ཤེས་མན་ངག་རྣམས་གཞིར་བཟུང་ཁྲིད་རྒྱུན་གཞན་ལས་འོངས་་
པའི་གསུང་རྒྱུན་གྱིས་ཟུར་བརྒྱན་ཏེ། བླ་མ་གོང་མ་སོ་སོའི་ཕྱག་ཁྲིད་མི་འདྲ་བ་
རྣམས་ཀྱི་ཁྱད་པར། ཡིག་ཆུང་དང་སྒྲུབ་ཆོག་དུ་མའི་ལུང་དང་བཅས་ཉིད་ལ་
གང་མངའ་བ་ཐམས་ཅད་ལྷག་ལུས་མེད་པ་འབུལ་བར་མཛད། འདི་སྐབས་
འཚུབ་ལྟས་ཆེ་ཆུང་དུ་མ་བྱུང་ཞིང་། མངོན་སྤྱོད་ཀྱི་ལས་འགྲུབ་པའི་རྟགས་
མཚན་ཁྱད་པར་བའང་འགའ་རེ་བྱུང་། དེ་སྐབས་རྗེ་རི་ཁྲོད་དབང་པོའི་ཞལ་
ནས། ཉིད་ཀྱིས་མངོན་སྤྱོད་ཀྱི་ལས་སྒྲུབ་ན་དཀའ་ཚེགས་མེད་པར་འགྲུབ་ངེས་
པས་བསྟན་དོན་ལ་འཕྲིན་ལས་རྣམ་བཞི་གང་མཛད་དགོས་པ་ཐུགས་ལ་ནན་་་་་
ཆེར་འཛིན་དགོས་ཚུལ་སོགས་ཐུགས་ལ་བརྣག་པའི་ཞུ་བ་དུ་མ་ཕུལ། སྐབས་
འདིར་ཆས་པ་རྒྱ་མཁར་ཚང་ནས་གསང་བའི་ཡི་གེ་ཞིག་ཕུལ་བར། ད་ཆ་གོང
483



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མའི་རྒྱལ་ས་རྒྱ་སེར་གྱིས་བཟུང་བ་བསྟན་པའི་ཆག་སྒོ་ཆེ་ཚུལ། འདི་ལ་ཆེད་
དམིགས་ཀྱིས་མངོན་སྤྱོད་དྲག་པོའི་ལས་རྒྱ་ཆེར་སྒྲུབ་དགོས་ཚུལ། ཡས་མས་སུ་
དུས་འཁོར་མཆོད་རྟེན་རེ་ཡང་བཞེངས་པ་གལ་ཆེ་ཚུལ། ཁོང་རྣམ་གཉིས་ནས་
སྔོན་འཕགས་ཡུལ་དུ་མུ་སྟེགས་པའི་གྲོང་ཁྱེར་བཤིག་ཅིང་། ཏུ་རུ་ཀའི་དམག་
ལན་གསུམ་བཟློག་པ་ཐུགས་ལ་ཨེ་དྲན་ཏེ། ཞེས་སོགས་སྔོན་བྱུང་འགའ་རེ་ཞུས་
འདུག་པར་གཟིགས་ཏེ་ཞལ་འཛུམ་པ་དང་བཅས་བླ་རྒན་ཚང་གིས་ཆལ་ལི་ཆོལ་་་
ལེ་གསུངས་ནས་བཞད་མོ་ཡང་མཛད། ཕར་གསུང་ལན་སྩལ་སྐབས་དེ་དོན་ལ་
ཐུགས་ཁུར་རྒྱ་ཆེ་བ་ཡོད་པའི་ཞལ་བཞེས་ཀྱང་གནང་། གཞན་ཡང་རྗེ་རི་ཁྲོད་པ་
ཚང་གི་དྲུང་ནས་ཐོའུ་བཀྭན་གསུང་གི་སྟེང་ནས་རྗེ་བཙུན་རྡོ་རྗེ་རྣལ་འབྱོར་མའི་་
བསྐྱེད་རྫོགས་བསམ་མི་ཁྱབ་པ་ཐུན་མོང་མ་ཡིན་པའི་མན་ངག་དང་བཅས་པ།
སྟག་ཕུ་གོང་མ་གནུབ་སྟོན་བཞད་པའི་རྡོ་རྗེའི་གསུང་གི་མཁའ་སྤྱོད་བསྐྱེད་་་་་་་
རྫོགས་བཻཌཱུར་ཞུན་མའི་ཐེམ་སྐས་ཀྱི་ལུང་ཁྲིད་སོགས་གསན། ཁོང་ལ་མཁའ་སྤྱོད་
མའི་ལུས་དཀྱིལ་གྱི་བྱིན་རླབས་གནང་ཞིང་གཞན་ཡང་རྣམ་གཉིས་ཕན་ཚུན་་་་་་
ལྗགས་ལུང་དུ་མ་ཡང་གསན་རེས་མཛད། ཧོར་ཚང་སྒར་ལུང་ལ་འཇིགས་བྱེད་
བཅུ་གསུམ་མའི་དབང་། འགའ་ཞིག་ལ་བདེ་མཆོག་དཀར་པོ་དང་། འཇམ་
དབྱངས་དམར་སེར་གྱི་རྗེས་གནང༌། བླ་གྲྭ་འགར་དཔའ་བོ་གཡུལ་འཇུག་མའི་
འཕོ་ཁྲིད་བཅས་གནང་། གྲྭ་ཚང་ནས་རྩི་བཞག་གི་རྒྱུགས་ཕུལ་བར་དགྱེས་
ཉམས་ཆེན་པོ་དང་། ཕྱིན་ཆད་རང་གཞན་གྱི་འདི་ཕྱིའི་དོན་བསམ་ནས་སློབ་
གཉེར་ལ་བརྩོན་པ་བྱེད་དགོས་ཚུལ་གྱི་ཞལ་གདམས་གནད་སྨིན་སྩལ། ལྔ་བ་
སྔོན་མའི་ཚེས་བཅུ་བདུན་ལ་སྒར་བཏེགས། དེའི་ཚེ་རྗེ་རི་ཁྲོད་དབང་པོ་
བཞུགས་གནས་སུ་ཕེབས་ཁར་རྣམ་གཉིས་ཕན་ཚུན་འབྲལ་མི་ཕོད་པའི་ཚུལ་་་་་་
མཛད་ཅིང་ཞབས་འབྲིང་བ་འགའ་ཞིག་ཆིབས་སྐྱེས་ལ་ཆེད་མངགས་གནང༌། །
484



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཉིད་གནམ་ལྷའི་སྒར་གསར་དུ་ཕེབས་ཏེ་གདུགས་དཀར་གྱི་དབང་། ཕྱག་རྡོར་
གཏུམ་པོ་ཁྱུང་ལྔའི་རྗེས་གནང་བཅས་སྩལ། བཅུ་དགུའི་ཉིན་གཏེར་ལུང་དུ་
ཕེབས། བསེ་མཆོག་སྤྲུལ་རིན་པོ་ཆེར་འཇིགས་བྱེད་དམར་བོ་མདའ་འགེང་གི་
དུག་དབང་དང་། ཛམ་དམར་གྱི་རྗེས་གནང་སྩལ། གནམ་ལྷ་དང་ཧོར་ཚང་གི་
གྱོད་ཆེན་གྱི་དོན་ལ་བཀའ་ནན་གནང་བར་འགྲིག་འདུམ་ལེགས་པར་བྱུང་སྟེ་་་་་
བདེ་འཇགས་ལ་བཀོད། གནམ་ལྷ་གོང་མས་གདན་དྲངས་པ་བཞིན་ལྷ་ཆབ་སྒར་
དུ་ཕེབས། འདི་སྐབས་ཆོས་སྡེ་ཆེན་པོ་བླ་བྲང་བཀྲ་ཤིས་འཁྱིལ་གྱི་བླ་མ་དགེ་བའི་
བཤེས་གཉེན་དུ་མས་གཙོས་གྲྭ་བགྲེས་གཞོན་ཆེས་མང་བ་མཇལ་དུ་ཕེབས་པ་ས་་་
སོའི་ཐུགས་འདུན་བཞིན་བཀའ་ཆོས་ཕྱག་དབང་། གསུང་བརྟག་སོགས་གང་
འདོད་དུ་སྩལ་ཏེ་བཞེད་པ་སྐོང་བར་མཛད། བླ་བྲང་ནས་ཕེབས་པའི་བླ་གྲྭ་
རྣམས་དང་བཅས་སེར་སྐྱའི་ཁྲོམ་ཆེན་པོར་བདེ་མཆོག་དྲིལ་བུ་ལྷ་ལྔའི་དབང་་་་་་
གནང་། མི་རིང་བར་དགོན་པར་ཚུགས་རྒྱུའི་གསུང་བཀོད་ཀྱང་སྩལ། བླ་བྲང་གི་
བླ་གྲྭ་འགས་ཞུས་ངོར་གཟའི་སྲོག་གཏད། ཞལ་བསྙེན་དུས་ཀྱི་རྗེས་གནང༌། སྡེ་
བརྒྱད་སྲོག་དབང་སོགས་གནང༌། རོང་བར་སྒར་དུ་ཕེབས་ཏེ་གདུགས་དཀར་ལྷ་
བཅུ་བདུན་མ་དང་། གསང་འདུས་ཀྱི་དབང་གནང་། བླ་བླང་དུས་འཁོར་བ་
བསམ་གཏན་རྒྱ་མཚོ་བོས་ཏེ་རྣམ་སྣང་མངོན་བྱང་གི་ཕྱག་རྒྱའི་ལག་ཁྲིད་དང་་་་
དབྱངས་རྟ་སོགས་ཉིན་འགར་གསན་བཞེས་མཛད། དེ་ཕྱིན་དགེ་རྒན་དེ་བ་སྐུ་
མདུན་དུ་ནམ་ཕེབས་ཀྱང་ཡར་བཞེངས་པ་སོགས་བཀུར་སྟི་རྒྱ་ཆེར་མཛད་པ་ནི་་་
ངེས་པར་འདི་ཕྱིའི་ལེགས་ཚོགས་ཐམས་ཅད་དགེ་བའི་བཤེས་གཉེན་བསྟེན་ཚུལ་་
ཁོ་ན་ལ་རག་ལས་པར་མདོ་རྒྱུད་བསྟན་བཅོས་ཐམས་ཅད་ནས་ལན་གཅིག་ཙམ་་་
མ་ཡིན་པར་ཡང་དང་ཡང་དུ་གསུངས་པ་ལ་ཐུགས་ངེས་འགྱུར་བ་མེད་པ་དྲོངས་་
པའི་གཏན་ཚིགས་བླ་ན་མེད་པ་སྟེ། དེང་དུས་ཕྱག་རྒྱ་ཙམ་སློབ་མཁན་ཕར་ཟད་
485



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དབང་བསྐུར་རྒྱུད་བཤད་མན་ངག་གནང་བའི་རྡོ་རྗེ་སློབ་དཔོན་ལ་ཡང་རྐྱེན་་་་་་
ཅུང་ཟད་ཙམ་ལ་བརྟེན་ནས་ཁ་གཏོང་ཅི་ཐུབ་བྱེད་པ་དག་གི་སེམས་ལ་འཆང་་་་
དགོས་པའི་མན་ངག་ཆེན་པོ་ཞིག་གོ །ཁ་ཀྱའི་སྒར་གྲོང་གི་ཆིབས་བསུ་དང་
བཅས་སྒར་འོག་མར་ཕེབས། ཉེར་དགུ་ལ་དྲུག་ཅུ་བ་དྲག་བསྔོས་ཤིག་གནང་སྟེ་
མཚམས་མཚམས་སུ་འདི་ལྟར་བྱེད་ནུས་ན་བཟང་པོ་ཞིག་རེད་གསུངས་པ་དགོས་
པ་ཅན་གྱི་གསུང་དུ་སྣང་། ལྔ་བ་རྗེས་མའི་ཚེས་གཅིག་ལ་གཙོས་དགོན་པར་
ཕེབས། ཁྲི་སྤྲུལ་རིན་པོ་ཆེ་ནས་དམན་པའི་བརྟུལ་ཞུགས་ཀྱིས་བཀུར་བཟོས་ཚད་
མེད་པ་དང་བཅས་མཇལ་འཕྲད་མཛད་དེ་རྣམ་གཉིས་གསུང་གླེང་རྒྱུན་རིང་་་་་་
གནང་། ཁོང་གིས་ཞུས་ངོར་བླ་གྲྭ་ཐུན་མོང་ལ་ཆོས་རྒྱལ་གཏེར་བདག་གླིང་བ་
སོགས་ནས་བརྒྱུད་པའི་སྒྲུབ་ཐབས་འདོད་འཇོའི་བུམ་བཟང་གི་རྗེས་གནང་དང་།
བྱིན་རླབས་ཡོངས་རྫོགས། གཡུ་ཐོག་སྨན་དབང་སྐོར་ཆ་ཚང་། ཚོགས་ཆེན་འདུ་
ཁང་ནས་སྒར་གྲོང་ཐུན་མོང་ལ་འོད་ཟེར་ཅན་མའི་དབང༌། ལོ་གྱོན་མའི་རྗེས་
གནང༌། སྤྲུལ་བའི་སྐུ་སོགས་བླ་གྲྭ་ཉུང་བསྡུས་ལ་རྗེ་ཉིད་ཀྱིས་མཛད་པའི་སྨོན་
ལམ་གྱི་སྟེང་ནས་རྟ་མགྲིན་ཡང་གསང་གི་བསྐྱེད་རྫོགས་ཀྱི་ཟབ་ཁྲིད་ཀྱང་བཀའ་་་
དྲིན་བསྐྱངས། གྲྭ་ཚང་རིན་པོ་ཆེ་ནས་རྩོད་རྒྱུགས་ཕུལ་བ་ལ་གཟིགས་རྟོག་དང་
དགྱེས་ཚོར་ཆེ་བ་མཛད་དོ། །སྤྲུལ་བའི་སྐུར་ཉིད་ཀྱིས་རྟིང་བསྐུལ་རྒྱུན་ཆགས་པ་
གནང་ན་སློབ་གཉེར་དགའ་རབ་འོང་བ་འདྲ་བས་ཐུགས་ལ་འཛིན་དགོས་ཚུལ་་་་
སོགས་ཀྱི་བསླབ་བཀོད་སྩལ། གཙོས་བླ་བྲང་ཆེན་མོ་ནས་དངོས་འབུལ་གཏོས་ཆེ་
བ་བཏེགས། བཅུ་དྲུག་ལ་སྒར་བཏེགས་ནས་མཛོད་དགེ་རོང་དུ་ཕེབས་བཞུད་
འགའ་གནང༌། ཁ་ཀྱི་སྟོད་མའི་དགོན་པར་ཕེབས་ཏེ་སྒར་གྲོང་ཐུན་མོང་ལ་ཀུན་
རིག་གི་དབང་དང་ཚེ་དབང་སྩལ། ཕྱག་ཆུར་ཕེབས་ལམ་ཟལ་དཀར་ཞོལ་དུ་
བཞུགས་སྒར་བཏབ་ནས་གཉན་གྱི་གནས་རིའི་ཕྱོགས་ནས་སྤྲིན་ཁ་དོག་སྣ་ཚོགས་
486



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་ཞིག་འཁྲིགས་ཏེ་འོངས་པས་བཞུགས་སྒར་ལ་བསྐོར་བ་བྱས་ནས་སོང་བ་ཀུན་་་
གྱིས་མངོན་སུམ་དུ་མཐོང་བས་ཆེས་ངོ་མཚར་བར་གྱུར་བ་ནི། སྣང་སྲིད་དྲེགས་
པའི་སྡེ་དཔོན་ལྷ་གཉན་ཆེན་པོ་དགྱེས་པའི་མཚན་མར་མངོན། ཕྱག་ཆུའི་སྡེ་
བར་མགོན་པོའི་སྦྱིན་སྲེག་གནང་། རྒྱ་ཚང་རི་ཁྲོད་པས་རྗེའི་གསུང་འབུམ་ཆ་
ཚང་ཞིག་ཕུལ་བར་དགྱེས་ཉམས་ཆེ་བ་མཛད། མཛོད་དགེ་དམེ་བོའི་འབྲོག་ཏུ་
འདོད་ཆོས་དང་། གོང་འོག་གི་ལ་བཙས་སོ་སོར་གཏེར་ཕུལ་ཏེ་བསང་གཏོང་བ་
གནང༌། འདི་དུས་ཕྱི་ནང་དུ་ཆམ་ཡམས་ཆེ་བ་མཆེད་པར་ཉིད་ནས་གསང་
བདག་འཁོར་ལོ་ཆེན་པོའི་ཆོ་ག་གསུངས་ཏེ་སོ་སོར་སྔགས་ཆུ་དང་སྲུང་མདུད་་་་་་
སྩལ་བས་དེ་འཕྲལ་ཆད་དེ་ཉེས་སྐྱོན་ཅི་ཡང་མ་བྱུང་བ་ནི་ལྷ་སྔགས་ཏིང་ངེ་་་་་་
འཛིན་གྱི་ནུས་པ་གཞན་འགྲན་མེད་པ་བརྙེས་པའི་བྱིན་རླབས་ཀྱི་མཐུ་ངོ་མཚར་་་
ཆེ་བར་སྣང་། སྒར་གསར་དུ་གནས་བཅུའི་རྗེས་གནང༌། རུ་སྟོད་མར་འཇིགས་
བྱེད་སྦྱིན་སྲེག སྒར་རྙིང་དུ་བདེ་མཆོག་གི་དབང་སོགས་གནང༌། འཇམ་མགོན་
བསྟན་པའི་གསལ་བྱེད་ཆེན་པོ་དབལ་མང་རིན་པོ་ཆེ་མཇལ་དུ་ཕེབས་པར་ཆོས་
སྲིད་ཀྱི་གསུང་གླེང་རྒྱུན་རིང་གནང་ཞིང་། ཁོང་འདི་དུས་ཚོགས་ཆེན་ཁྲི་ཡིན་
སྟབས་བསྟན་སྲིད་ཀྱི་བྱ་བ་ལམ་དུ་འགྲོ་བ་དང་། བསྟན་འགྲོའི་ཕན་བདེའི་
གསོས་སྨན་དུ་འགྱུར་ངེས་འོངས་པའི་སྐྱབས་ཞུ་ནན་ཆེར་ཕུལ་བར་དགྱེས་པའི་་་
བཀའ་ལན་སྩལ། རྡོ་དཀར། འབོ་ར། ཨ་མཆོག་ཆུ་རྒྱུད་རྗེས་ཚང་སོགས་བརྒྱུད་
དེ་སོ་སོར་འདོད་ཆོས་དང༌། ཨ་མཆོག་སྒར་ཆེན་གྱི་སེར་ཚང་ནང་ཆེན་ནས་བླ་
གྲུ་མང་པོར་ལྗགས་ལུང་འགའ་རེ་གནང་། ཉི་མ་ལུང་ཆོས་འཁོར་སྒར་སོགས་སུ་
ཕེབས་ཏེ་བདུན་པའི་ཚེས་གསུམ་ལ་ལྷ་མོ་ཉིན་སྲིབ། ལྷ་སྡེ་སོ་སོ་གྲྭ་ཚང་བཅས་
ཀྱི་ཆིབས་བསུ་དང་། སེར་སྦྲེངས་བཅས་གདན་སར་ཕྱག་ཕེབས། སྒྲུབ་པའི་རྒྱལ་
མཚན་འཛིན་པའི་ཀུན་སྤངས་ཆེན་པོ་དཀོན་མཆོག་རྒྱལ་མཚན་པ་ཕེབས་པར་་་་
487



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཀུར་བཟོས་དང་བཅས་མཇལ་འཕྲད་གནང་སྟེ་གསུང་གླེང་རྒྱུན་རིང་མཛད།
ཚེས་དྲུག་ལ་དུས་འཁོར་ཚོགས་དབུར་ཕེབས། གནས་སྒོའི་ལ་བཙས་བསྟོད་པ་
དང་འབྲེལ་བར་བསངས་དང་གཏེར་བུམ་ཕུལ་མཐར་གྲྭ་ཚང་ཚོགས་མང་དང་་་་
ལྷན་ཅིག་བསྟན་འབར་མ་གསུངས་ཏེ་ཐལ་སྐད་ལན་གསུམ་གཏོང་བ་སོགས་་་་་
མཛད་སྐབས་རྟེན་འབྲེལ་ལེགས་ལྟས་འགའ་བྱུང་བར་དགྱེས་ཚོར་མཛད། དེ་
ཉིན་ནས་རྣམ་སྣང་མངོན་བྱང་གི་བསྙེན་པའི་དབུ་ཚུགས་ཏེ་བཅུ་བཞིའི་ཉིན་ཁ་
སྐོང་གི་སྦྱིན་སྲེག་འབུལ་བ་གནང༌། དེ་སྐབས་མཆོག་རྩེ་གསེར་ཁྲི་ཚང་མཇལ་དུ་
ཕེབས་པའི་གཏམ་གསན་འཕྲལ་སྐུ་དབོན་སོགས་མི་སྣ་ཆེ་ཆུང་དུ་མ་སྔ་ཕྱིར་་་་་་་
ཆིབས་བསུར་མངགས་ཤིང་གྲྭ་ཚང་གིས་ཀྱང་ཆིབས་བསུ་སེར་སྦྲེངས་དང་བཅས་་
བཅུ་གསུམ་ལ་གདན་སར་འབྱོར་བ་སྐུ་མཚམས་ཀྱི་ཁོང་ནས་མཇལ་འཕྲད་མཛད།
བཅོ་ལྔ་ནས་རྩོད་རྒྱུགས་བཞེས་ཏེ་འཛིན་གྲྭ་གོང་འོག་ཕན་ཚུན་ནས་བགྲོ་གླེང་་་་་
ཡིད་འཕྲོག་པ་ཕུལ་བར་དགྱེས་ཚོར་ཚད་མེད་གནང་། དམེ་རྒྱལ་པོ་སོགས་རྔ་
བའི་སྒར་གྲོང་མཛོད་དགེ་ཤོག་པ་སོ་སོ་ཐེ་བོ་རོང་གི་སྡེ་བ་དུ་མ་སོགས་ཡས་མས་་
ཀྱི་སྒར་གྲོང་མང་བོའི་འཚམས་ཞུས་པ་གཏོས་ཆེ་བ་འབྱོར་བར་དགྱེས་པའི་་་་་་་
གསུང་གི་བདུད་རྩི་དང་གནང་སྐྱེས་སོགས་ཀྱིས་ཚིམ་པར་མཛད། དུས་འཁོར་གྲྭ་
ཚང་ནས་མངོན་བྱང་གི་དབྱངས་རྟ་སོགས་གསར་སློབ་རྫོགས་འཕྲལ་རྒྱུགས་ཕུལ་་
ཞིང་བྱང་ཆ་ཆེ་བ་སོགས་གང་ཐད་ནས་ཡིད་འཕྲོག་པ་བྱུང་བར་དགྱེས་ཚོར་དཔེ་་
མེད་མཛད། མངོན་བྱང་གི་ཆོ་ག་བདག་འཇུག་བཅས་ཀྱི་ལྗགས་ལུང་ཡང་
གནང༌། དུས་འཁོར་དང་མངོན་བྱང་གསར་ཚུགས་སོགས་གྲྭ་ཚང་སོ་སོའི་བསྟན་
སྲིད་ཀྱི་བྱ་བ་མཐའ་དག་ལ་ཞལ་བཀོད་གང་གནང་རྣམས་མང་མས་ཀྱང་དད་་་་་
འདུན་སྤྲོ་གསུམ་གྱི་སྒོ་ནས་ཐུགས་ཁུར་རྒྱ་ཆེར་བཞེས་ཏེ་ཆ་ཐམས་ཅད་ནས་་་་་་
སྐྱབས་མགོན་རྡོ་རྗེ་འཆང་ཉིད་ཐུགས་མཉེས་པའི་མཆོད་པ་ཤ་སྟག་ཏུ་སོང་་་་་་
488



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འདུག་པ་སོགས་བླ་སློབ་དམ་ཚིག་གཙང་བའི་ཁྱད་ཆོས་མངོན་དུ་གྱུར་པ་ནི་་་་་་
ཕྱོགས་བཅུའི་རྒྱལ་བ་སྲས་དང་བཅས་པའི་མགྲིན་གཅིག་དབྱངས་གཅིག་གིས་་་་་་
བསྔགས་ཤིང་ཤིས་པ་བརྗོད་པའི་གནས་གཅིག་པུ་སྟེ་ཤིན་ཏུ་ངོ་མཚར་ཆེ་བར་་་་་
སྣང་ངོ༌། །ཉེར་བཞི་ཉེར་ལྔ་གཉིས་ལ་མངོན་བྱང་གི་དབང་སྟ་གོན་དང་བཅས་
པ་གནང་། འདི་སྐབས་གནམ་གཤིས་ངན་པ་དང་ཐོག་སེར་སོགས་འཚུབ་ལྟས་
ལན་འགའ་བྱུང་ཡང་གང་གི་བྱམས་པའི་སྟོབས་ཆེན་པོས་ཟིལ་གྱིས་མནན་པས་་་་
རང་ཞིར་གྱུར། ཉེར་བདུན་ནས་མངོན་བྱང་གི་སྒྲུབ་མཆོད་གསར་ཚུགས་ཀྱི་ས་
ཆོག་གི་དབུ་ཚུགས། གཟའ་རུ་གླིང་བ་སོགས་སུ་ཕེབས་ཏེ་འདོད་ཆོས་ཀྱིས་རེ་བ་
བསྐངས། བརྒྱད་པའི་ཚེས་དྲུག་ནས་མངོན་བྱང་སྒྲུབ་མཆོད་ཀྱི་ཡར་ཚོགས་བྱས་
ཏེ། རྗེ་ཉིད་དུས་འཁོར་འདུ་ཁང་གི་ཡང་སྟེང་དུ་བཞུགས་ཞག་མཛད་ནས། །
འདོན་རྟ་དབྱངས་རྡུལ་ཚོན་སོགས་ལ་གཟིགས་རྟོག་དང༌། བདུན་གྱི་ཉིན་ཚོགས་
དབུར་ཕེབས་ཏེ་ཉིན་འཁྱོང་དུ་བཞུགས་ནས་ཞལ་འདོན་ལྷན་ཅིག་གནང་། དེ་
ཉིན་གཙོས་ཁྲི་སྤྲུལ་རིན་པོ་ཆེ་ཕེབས་པ་ཆིབས་བསུ་སེར་སྦྲེངས་དང་བཅས་་་་་་་་
གདན་སར་བབས་འཕྲལ་དུས་འཁོར་འདུ་ཁང་ནས་མཇལ་འཛོམ་མཛད་དེ་རྣམ་
གཉིས་ལྷན་དུ་ཚོགས་དབུར་བཞུགས། ཚེས་བརྒྱད་ལ་གཟིམས་ཆུང་དུ་ཕེབས་
ཤིང་། དགུ་ནས་ལོ་སྔ་མའི་རིན་འབྱུང་གི་མཇུག་ཡོངས་རྫོགས་ཁྲི་སྤྲུལ་རྣམ་
གཉིས་གྲྭ་ཚང་བཅས་ལ་ཉིན་དྲུག་གི་བར་དུ་གནང་། རྨོག་རུ་སྤྲུལ་སྐུས་ཞུས་ངོར་
བདེ་མཆོག་གི་དབང་དང༌། འགའ་ཞིག་ལ་འཇིགས་བྱེད་བསྙེན་ཆེན་གྱི་ཁྲིད།
དཔའ་ཅིག་གི་བསྐྱེད་རྫོགས་ཀྱི་ཁྲིད་བཅས་སྩལ་ཅིང་། འགའ་ཞིག་ལ་བསྙེན་
རྫོགས་ཀྱི་སྡོམ་པ་ཡང་གནང་། ཁྲི་ཆེན་རྣམ་གཉིས་ལ་ཉིན་སྔ་ཕྱིར་བདེ་ཡངས་
ནས་གསོལ་སྟོན་རྒྱས་པའི་ཐོག་དངོས་འབུལ་གཏོས་ཆེ་བ་བཏེགས། རྣམ་གཉིས་
ཀྱིས་གཙོས་དོན་གཉེར་ཅན་འགར་རྟ་མགྲིན་ཡང་གསང་གི་དབང་བཀའ་སྲུང་སོ་
489



EE
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོའི་སྲོག་གཏད། རྫོང་ཆུང་ཚེ་དབང་། སེང་གདོང་བདུད་འདུལ་དྲག་མོའི་
དབང་། སྨན་ཆོག་ཆེན་པོའི་ལུང་བཅས་སྩལ་ཏེ་གཙོས་ཁྲི་སྤྲུལ་རིན་པོ་ཆེ་སྒར་
བཏེགས། ཉེར་གཅིག་ལ་ཉིད་ཀྱང་སྒར་བཏེགས་ཏེ་ཀུན་སྤངས་འདུལ་འཛིན་
ཆེན་པོ་དཀོན་མཆོག་རྒྱལ་མཚན་དང་ལྷན་ཅིག་རྨ་ཀླུང་དགའ་བ་འཁྱིལ་བའི་་་་་
ཚུལ་གྱིས་འབབ་པའི་འགྲམ་དུ་ཕེབས། ཉེར་ལྔ་ནས་རི་ཁྲོད་པ་ཚང་གི་མདུན་
ནས་རིམ་གྱིས་ཐོའུ་བཀཱན་མཁའ་སྤྱོད་ཆོས་སྐོར་དང་། གསུང་བཀའ་རྒྱ་མའི་
སྐོར། དབལ་མང་པཎྜི་ཏའི་གསུང་བཀའ་རྒྱ་མའི་སྐོར་སོགས་ལུང་འགའ་ཞིག་
གསན། དགུ་བའི་ཚེས་གཅིག་ལ་ཨ་སྐྱིད་རྒྱ་རྗེ་སྤྲུལ་སྐུས་ཞུས་ངོར། ཉིན་རེ་རེ་
ཆོས་ཐུན་གཉིས་རེ་བྱས་ནས་ས་གསུམ་གྱི་སྒྲོན་མ་གཅིག་པུ་ལམ་རིམ་ཆེན་མོའི་་་་
བཤད་ལུང་ཉིན་དྲུག་ལ་རྫོགས་པར་གནང་། གཞན་ཡང་མཆོག་རྩེ་ཁྲི་རིན་པོ་
ཆེས་ཞུས་ཏེ་དགའ་ལྡན་ལྷ་བརྒྱ་མའི་ཁྲིད། བྱམས་མེ་དབལ་ཤུལ་སྤྲུལ་སྐུས་ཞུས་
ཏེ་ནཱ་རོ་མཁའ་སྤྱོད་མའི་སིནྡྷ་རའི་བྱིན་རླབས། དེའི་སྔགས་བཏུའི་རྗེས་གནང་
བཅས་རིམ་པར་བཀའ་དྲིན་བསྐྱངས། ཚེས་དགུའི་ཉིན་ཁྲི་སྤྲུལ་རིན་པོ་ཆེ་ཡང་
ཐུགས་འཕྲད་བཞིན་འབྲལ་མི་ཕོད་པའི་ཚུལ་གྱིས་སྒར་བཏེགས་ཏེ་རང་ཡུལ་དུ་་་་
ཕེབས། ཕྲན་ཡང་འདི་དུས་སྐུ་དྲུང་དུ་མཇལ་བར་ཁོ་བོ་ཅག་དང་གྲྭ་བ་ཁ་ཤས་
བཅས་ལ་འཇིགས་བྱེད་བསྙེན་ཆེན་གྱི་ཁྲིད་སྩལ། རོང་བོའི་སྟག་གེ་སྤྲུལ་བའི་སྐུ་
རིན་པོ་ཆེར་རབ་བྱུང་དང་དགེ་ཚུལ་གྱི་སྡོམ་པ་དཀྱུས་གཅིག་ལ་གནང་སྟེ་མཚན་་
བློ་བཟང་བཀྲ་ཤིས་རྒྱ་མཚོ་ཞེས་བསྩལ། བྱམས་མེ་ནས་གྲྭ་བ་ཉི་ཤུ་རྩ་གྲངས་
ཕེབས་པར་བསྙེན་རྫོགས་གནང་། སླར་ཡང་རི་ཁྲོད་པ་ཚང་གི་མདུན་ནས་རྗེ་
ཤེས་རབ་རྒྱ་མཚོ་དང༌། ཡོངས་འཛིན་བསྟན་པ་རྒྱ་མཚོ་རྣམ་གཉིས་ཀྱི་གསུང་
ལེའུ་ཚན་འགའ་དང༌། གཅོད་གཞུང་བློ་གྲོས་མིག་འབྱེད། དཔལ་ལྡན་གུར་གྱི་
མགོན་པོའི་བེའུ་བུམ་ཐམས་ཅད་ཀྱི་རྩ་བ་ལྟ་བུ་གྱུར་པ་གུར་པོཏ་མེ་འབར་མའི་་་་
490



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལུང་བཅས་གསན་ཅིང་ཕྱི་མ་འདིའི་སྐབས་སུ་འཚུབ་ལྟས་སུ་མངོན་པ་འགའ་་་་་་
ཞིག་ཀྱང་བྱུང༌། རྐ་ཆུ་ཁའི་སེར་མང་ལ་དུས་འཁོར་ཐུགས་དཀྱིལ་གྱི་བདག་
འཇུག་ཚུགས་དགོས་ཀྱི་བཀའ་གནང་ཞིང་རྒྱུགས་འཇོག་པ་ཡང་མཛད། སེར་སྐྱ་
ཐུན་མོང་ལ་མ་ཎི་དང་སྨྱུང་གནས་ཀྱི་དུས་མཆོད་ཆག་མི་ཆོག་ཚུལ་གྱི་གསུང་་་་་་
བཀོད་ནན་ཆེར་སྩལ་ཅིང་དུས་འཁོར་ཐུགས་དཀྱིལ་ཀྱི་ཆོ་ག་གསར་རྩོམ་ཀྱང་་་་་
མཛད། རྐ་ཆུ་ཁ་བ་གླིང་བ་བཞག་སྡོམ་བཅས་སྡེ་བ་སོ་སོར་བཀའ་གནང་བ་
བཞིན་སྐམ་ལུག་སོགས་གསོད་ངེས་ཀྱི་རིགས་ཚེ་ཐར་ལ་བཏང་བ་གྲངས་ཚེས་་་་་་་
མང་པོ་བྱུང༌། སྒར་བཏེགས་ཏེ་གླིང་བ་བཞག་སྡོམ་སོགས་བརྒྱུད་བཅུ་བའི་ཚེས་
བརྒྱད་ལ་གདན་སར་འབྱོར། བཅུ་གཅིག་ནས་རེ་ཞིག་བཅད་རྒྱ་མཛད་དེ་ཟབ་
ལམ་རྡོ་རྗེའི་རྣལ་འབྱོར་ལ་རྩེ་གཅིག་ཏུ་གཞོལ་བ་གནང་། ཐུན་མཚམས་རྣམས་
སུ་རྗེ་རི་ཁྲོད་དབང་པོ་ལས་ལྕང་སྐྱ་སྐུ་སྔ་ཕྱིའི་ལྟ་ཁྲིད་དང་། རྒྱལ་མཁན་ཆེན་གྱི་
རིག་བྱེད་མའི་སྐོར་སོགས་ལུང་འགའ་གསན་བཞེས་མཛད། རྨོག་རུའི་སྒར་གྱི་ཁྲི་
བ་དང༌། རྔ་བའི་དགོན་གསར་གྱི་དགེ་རྒན་སོགས་ལས་སྣེ་འགའ་ཟུང་བསྐོ་
བཞག་མཛད་ཅིང་། མཚུངས་མེད་རིགས་པའི་དབང་ཕྱུག་མཁན་ཟུར་དམ་ཆོས་
ཚང་ལ་ཉིད་སླན་ཆད་གྲྭ་ཚང་སོ་སོའི་བླ་མར་བསྐོ་བཞག་སོགས་གཏན་མི་བྱེད་་་་
པས་གདན་སའི་དཔེ་ཆ་པ་དགའ་ཤོས་རྣམས་དང་། བློ་གསར་བ་རྣམས་ལ་དཔེ་
ཁྲིད་གཙོ་བོར་གནང་དགོས་ཚུལ་དང༌། ལས་སྣེ་སོ་སོར་ཡང་འཆད་ཉན་གྱི་རྟིང་
བསྐུལ་དང་། ཁྱད་པར་དུ་འཛིན་གྲྭ་འོག་མའི་སློབ་གཉེར་ཇེ་ཞན་དུ་སོང་འདུག་
པས་ཆོས་མཚམས་སུ་འཛིན་གྲྭ་གོང་མ་རྣམས་ཀྱིས་རྩོད་གྲོགས་གནང་ནས་བསྡུས་
གྲུའི་དམ་བཅའ་རེ་ཚུགས་རྒྱུ་སོགས་སློབ་གཉེར་འཕེལ་ཐབས་གང་དགོས་པ་བྱས་
ཏེ་འཆད་ཉན་གཏིང་ཚུགས་པ་གལ་ཆེ་ཚུལ། གྲྭ་ཚང་སོ་སོའི་མཁན་པོ་རྣམས་
ནས་ཀྱང་རང་ལ་ཁུར་གང་བབས་ཀྱི་རྩི་བཞག་སོགས་འཆད་ཉན་གྱི་བྱ་བ་ལ་ནན་
491



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཏན་མཛད་དགོས་ཀྱི་ཞལ་བཀོད་ནན་ཆེ་བ་སྩལ། བླ་མ་དང་ཞལ་ངོ་སོགས་ལས་
སྣེ་རྣམས་ནས་ཀྱང་། ཉིད་ཚ་ཁོ་ནས་མ་འགྱངས་པར་ཕེབས་པ་དང་། ལོ་ཕྱི་མ་
ནས་བཀའ་ཆོས་རྒྱ་ཆེར་གནང་དགོས་ཚུལ་བཅས་གསོལ་བ་བཏབ་པ་ལ་དགྱེས་་་་
པའི་བཀའ་ལན་གནང་། ཉེར་གཅིག་ནས་སྒར་བཏེགས་ཏེ་རྐ་ཆུ་ཁ་བའི་མི་ཁྱིམ་
སོ་སོར་འདོད་ཆོས་དང་། དགེ་ལྡན་ལྔ་མཆོད་སྐབས་མར་མེ་སྟོང་ཕྲག་སོགས་
མཆོད་པ་རྒྱ་ཆེར་ཕུལ་ཏེ་བླ་མ་མཆོད་པ་སོགས་ཞལ་འདོན་གང་རྒྱས་མཛད།
རིམ་གྱིས་བྱམས་ཐང་། ཆག་ཝ་མ། ནུར་མ་སོགས་སུ་སྦྱིན་བདག་སོ་སོའི་རེ་བ་
བསྐངས། ཆག་ཝ་མ་ནས་གྲྭ་བ་བཅུ་གཅིག་ལ་བསྙེན་རྫོགས་ཀྱི་སྡོམ་པ་སྩལ།
ཆིབས་བསུ་སེར་སྦྲེངས་དང་བཅས་བཅུ་གཅིག་པའི་བཅུ་དགུའི་ཉིན་རྔ་བའི་་་་་་
དགོན་གསར་དུ་ཕེབས། ཉི་ཤུའི་ཉིན་ཕར་ཕྱིན་སྟོན་མོའི་དམ་བཅའ་ལ་གཟིགས་
རྟོག་མཛད། གདན་ས་ནས་ཕེབས་པའི་དགེ་བཤེས་རྣམས་དང༌། དགོན་གསར་
གྱི་འཛིན་གྲྭ་གོང་འོག་སོ་སོ་ནས་རིགས་ལུང་རྒྱ་གང་ཆེ་བཏང་སྟེ་རྩོད་པ་ཤིན་ཏུ་་་
དམར་བ་བྱུང་བར་དགྱེས་ཚོར་དཔེ་མེད་གནང་། ལས་སྣེ་ཚོགས་འདུ་བཅས་
ནས་དགོན་པར་ཡུན་རིང་བཞུགས་པ་དང་། བདེ་མཆོག་གི་དབང་སོགས་ཟབ་
ཆོས་ཀྱི་བདུད་རྩི་རྒྱ་ཆེར་གནང་དགོས་ཚུལ་ཞུས་པར་དགྱེས་པའི་བཀའ་ལན་་་་་
སྩལ། ཡས་མས་ནས་བླ་དཔོན་དྲག་ཞན་དུ་མ་མཇལ་ཞུར་འོངས་པ་སོ་སོའི་རེ་བ་
སྐོང་བར་མཛད། མཁན་པོ་བདུད་འདུལ་སྤྲུལ་སྐུས་ཁྲིའི་ལས་ཁུར་མཐར་ཕྱིན་
པའི་དགའ་སྟོན་དུ་གྲྭ་ཚང་ལ་མང་འགྱེད་ཕུལ་བའི་ཚོགས་དབུས་སུ་གདན་་་་་་་
དྲངས་པ་བཞིན་ཕེབས། མཆོད་རྟེན་ཆེན་མོ་གསར་བཞེངས་གྲུབ་པ་ལ་གཟིགས་
རྟོག་དང་རབ་གནས་བྱིན་འབེབ་ཀྱང་བཀའ་དྲིན་བསྐྱངས། ལས་སྣེ་སོ་སོས་
འཆད་ཉན་གྱི་རྟིང་བསྐུལ་དང་། གྲྭ་བགྲེས་གཞོན་ཚང་མས་ཀྱང་ཐུགས་གཉེར་
ལ་བརྩོན་པ་བཀའ་དྲིན་ཆེ་ཚུལ་སོགས་བརྩེ་བའི་གསུང་གིས་སྤྲོ་བ་བསྐྱེད་པ་་་་་་
492



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཛད། བསྟན་པའི་སྦྱིན་བདག་ཆེན་པོ་དམེ་རྒྱལ་ཁབ་ཏུ་ཕེབས་ཏེ་ཞག་གཉིས་
བཞུགས་རིང་བཙན་ཁང་ནས་གསོལ་ཁ་དང་གཤེགས་གཏོར། འདུ་ཁང་ནས་
བསྐང་གསོ་དྲུག་ཅུ་བ་སོགས་རིམ་གྲོ་འགའ་ཞིག་གསུངས། ཨ་འཁྱམས་མདོ་བ་
བྲག་དཀར་སོགས་བརྒྱུད་དེ་ཀིརྟིའི་འབྲོག་ཏུ་ཕེབས་ནས་མི་རྩ་ཚང་ལ་ཕུར་བའི་་་
གཏོར་བཟློག་གསུངས། ཟླ་བ་ཐ་མའི་ཚེས་བཅུ་གཉིས་ལ་ཆིབས་བསུ་སེར་སྦྲེངས་
དང་བཅས་མ་དགོན་དུ་འབྱོར། ཕེབས་འཕྲལ་མགོན་ཁང་ནས་གསོལ་གདབ་
འཕྲིན་བཅོལ་མཛད་རྗེས་སྐུ་འཁོར་གྲྭ་མང་བཅས་མགོན་པོར་མཇལ་དུ་བཅུག
ཕྱི་ཉིན་མགོན་ཁང་བསྐང་གསོ་བའི་ཚོགས་དབུར་བཞུགས་ཏེ་ཞལ་འདོན་གང་་་་་
རྒྱས་གནང་། བཅུ་བཞིའི་ཉིན་རི་ཁྲོད་དུ་ཕེབས་ཏེ་བཅོ་ལྔ་ནས་ཐུགས་མཚམས་
ལ་བཞུགས་ཏེ་ཐུགས་དམ་རྡོ་རྗེའི་རྣལ་འབྱོར་ཟབ་མོའི་ངང་དུ་རྩེ་གཅིག་ཏུ་་་་་་
འབྱམས་པར་མཛད། འདི་སྐབས་སྐུ་བསྙུན་ཅུང་ཟད་དང་། གཞན་ཡང་འཚུབ་
ལྟས་ཅི་རིགས་བྱུང་ཡང་རིམ་གྱིས་རང་ཞིར་གྱུར། །
སྐུ་མཚམས་ཀྱི་ཁོངས་ནས་ཤིང་འབྲུག( སྤྱི་ལོ ༡༩༠༤) ལོའི་གནམ་ལོ་་་་་་་
གསར་ཚེས་ཀྱི་དགྱེས་སྟོན་དཀྱུས་བཞིན་མཛད་ཅིང་ཚེས་གཏོར་ཀྱང་འབུལ་བ་་་་
གནང་། མཆོག་རྩེ་དང༌། རྫོང་འགག་གི་རྒྱལ་ཁབ་སོ་སོར་འཚམས་ཞུས་པ་
མངགས། མཆོག་རྩེ་རིན་པོ་ཆེ་ནས་དངོས་མཇལ་དགོས་ཚུལ་ནན་ཆེར་ཞུས་པ་
བཞིན་སྐུ་འཚམས་ཀྱི་ཁོངས་ནས་མཇལ་འཕྲད་མཛད་ཅིང་ཉིན་འགར་ཆོས་ཀྱི་་་་
འབེལ་གཏམ་སོགས་གནང༌། གདན་ས་དང་རྔ་བའི་དགོན་གསར་གྱི་འཚམས་
ཞུས་པ་སྔ་ཕྱིར་འབྱོར་བར་སྐུ་མཚམས་ཀྱི་ཁོངས་ནས་མཇལ་ཁ་གནང་། དབལ་
ཤུལ་སྙུག་མདའ་དཔོན་པོར་ཚེ་དབང་དང༌། འབར་ཁམས་ཀྱི་གྲྭ་བ་གཅིག་ལ་
བསྙེན་རྫོགས་ཀྱི་སྡོམ་པ་སྩལ། དབོ་ཟླའི་བཅོ་ལྔ་ལ་ཐུགས་མཚམས་གྲོལ་ཏེ་སྤྱི་
དགོས་དུ་མའི་དོན་དུ་ཉིན་གསུམ་ལ་རྟ་མགྲིན་གྱི་གཏོར་བཟློག་གསུངས་པ་་་་་་
493



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགོས་དོན་ཆེ་བར་སེམས། རྫོང་འགག་རྒྱལ་ས་ནས་ཆོས་སྲིད་ཀྱི་ལས་དོན་དང་།
ཡུལ་ཁམས་སྤྱི་དགོས་ལ་རྐྱེན་སེལ་རིམ་གྲོ་ཇི་ལྟར་སྒྲུབ་དགོས་པ་སོགས་ལ་རྗེ་ཉིད་
གཅིག་པུར་རེ་ལྟོས་བྱས་ནས་ཐུགས་ལ་འཛིན་དགོས་ཚུལ་ནན་ཞུས་བགྱིས་པ་ལ་་
དགྱེས་པའི་བཀའ་ལན་སྩལ། དགོན་པར་ཕེབས་ཏེ་ཉེར་གཅིག་ནས་ཆོས་སྐྱོང་
མངོན་སུམ་དུ་བཞུགས་པའི་གནས་མགོན་ཁང་ནས་བཅད་རྒྱ་མཛད། འདི་
སྐབས་རྩང་པཎྜི་ཏའི་སྤྲུལ་པའི་སྐུ་རིན་པོ་ཆེ་སྐུ་ཁམས་ཅུང་ཟད་མ་བདེ་བར་ཉིད་
ནས་ཀྱང་ད་རེས་བླ་མ་རྡོ་རྗེ་འཆང་གི་ཞབས་དྲུང་དུ་འགྲོ་བ་ལས་ཐབས་གཞན་་་་་
མེད་ཅེས་གསུངས། དེ་མཚུངས་དགོན་པའི་བླ་གྲྭ་ཐམས་ཅད་ཀྱང་གྲོས་མཐུན་པ་
བྱུང་སྟེ་སྤྲུལ་པའི་སྐུ་ཉིད་དང༌། ལཱ་ཁ་ཚང་། རྩང་ཆུང་བ་ཚང་སོགས་བླ་གྲྭ་ལྔ་
བཅུ་ཙམ་ཕེབས་པར་བླ་མ་གསུམ་སྐུ་མཚམས་ཀྱི་ནང་དུ་ཆུད་པར་མཛད་དེ་ཉིན་
རེ་བཞིན་བཀའ་བསྒོ་དང་། རྫོང་ཆུང་ཚེ་དབང་། གཟའི་སྲོག་གཏད་སོགས་སྩལ།
བླ་གྲྭ་བཅུ་སྐོར་ལ་འཇིགས་བྱེད་བསྙེན་ཆེན་གྱི་ཁྲིད་སྩལ་ཏེ། སྤྲུལ་སྐུ་རིན་པོ་ཆེ་
མ་འགྱངས་པར་བསྙེན་ཆེན་ལ་བཞུགས་དགོས་ཚུལ་དང་། བསྟན་འགྲོའི་དཔལ་
དུ་ཐུགས་བསྐྱེད་རྒྱ་གང་ཆེ་གནང་སྟེ་ཞབས་པད་བརྟན་དགོས་ཚུལ། སྙིགས་དུས་
བསྟན་འགྲོའི་ངང་ཚུལ་ཐུགས་ལ་དགོངས་ནས་བསླབ་ཁྲིམས་དག་པ་ཞིག་བྱས་་་་
སྟེང་ཐོས་བསམ་ཐུགས་གཉེར་ལ་བརྩོན་པ་སོགས་བཤད་སྒྲུབ་ཀྱི་མཛད་པ་ལྷོད་་་
མེད་གལ་ཆེ་ཚུལ་སོགས་བསླབ་བཀོད་གནད་སྨིན་དང༌། ཉིན་སྔ་ཕྱིར་ཆོས་སྲིད་
ཀྱི་གསུང་གླེང་ཡུན་རིང་གནང༌། སྤྲུལ་པའི་སྐུའི་བསྙུན་གཞི་ཡང་ལྷག་མེད་དུ་
དྭངས་པས་བླ་གྲྭ་ཐམས་ཅད་དགའ་སྤྲོའི་ངང་ནས་རང་ཡུལ་དུ་ཕེབས། སྨྲ་བའི་
དབང་ཕྱུག་ད་ཚང་དགེ་བཤེས་རིན་པོ་ཆེ་གདན་དྲངས་ནས་ཕེབས་པར་གཟིམས་
ཆུང་ཁྱམས་སུ་བསུ་ཐུང་མཛད་པ་སོགས་བཀུར་གཟོས་ཚད་མེད་པ་དང་བཅས་་་
རྣམ་གཉིས་མཇལ་འཕྲད་གནང་ངོས་ཆོས་ཀྱི་འབེལ་གཏམ་རྒྱ་ཆེར་མཛད། ཚེས་
494



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
བརྒྱད་ནས་ཉིན་འགར་དགེ་བཤེས་རིན་པོ་ཆེས་གཙོས་གྲྭ་མང་ལ་དགའ་ལྡན་ལྷ་་་
བརྒྱ་མ་དང་ཡོན་ཏན་གཞིར་གྱུར་མའི་ཁྲིད། འཇིགས་བྱེད་ལྷ་བཅུ་གསུམ་མའི་
དབང་སྟ་གོན་དང་བཅས་པ། འཇམ་དབྱངས་དཔའ་ཅིག འཇམ་དབྱངས་ནག་
པོ། ཁྱུང་ནག ཕྱག་རྡོར་ཨུ་ཙརྱ། གུར་བྲག་རྫོང་མ། རྟ་མགྲིན་གསང་སྒྲུབ་
རྣམས་ཀྱི་རྗེས་གནང་བཅས་གནང་། བཅུ་གཅིག་ལ་ཤར་ཁ་དང་ཅིག་ཝའི་ལྷ་སྡེ་
རྣམས་ཀྱིས་གདན་དྲངས་པ་བཞིན་ཕེབས་ཏེ་སོ་སོར་འདོད་ཆོས་སྩལ། ཡུལ་
ཁམས་སུ་ལོ་མི་ལེགས་ཤིང་མི་ནོར་ཇེ་རྒུད་དུ་འགྲོ་བས་ཐུགས་རྗེས་གཟིགས་་་་་་
དགོས་ཚུལ་ཞུས་པར་ཡུལ་མི་མི་བསྲུན་པ་རྣམས་ཀྱིས་རི་དྭགས་ཉེས་མེད་མང་པོ་་
བསད་པ། ཐ་མ་ཁ་འཐེན་པ་སོགས་ལོག་སྤྱོད་སྣ་ཚོགས་བྱས་པའི་འབྲས་བུ་དུས་
སུ་སྨིན་པ་ལ་ཐབས་གཞན་མེད་པས་དེང་ཕྱིན་ཆད་རི་དྭགས་མི་གསོད་པ། ཕག་
མི་འཛིན་པ། ཐ་མ་ཁ་མི་འཐེན་པ་དང་། ས་གཉན་བརྐོ་སློག་ཤིང་གཉན་གཅོད་
པ་སོགས་མ་བྱས་པར། དགེ་བཅུའི་ཁྲིམས་ལ་གནས་ན་རིམ་གྱིས་བདེ་སྐྱིད་
འབྱུང་ཞིང་། དེ་སྟེང་ཉིད་ནས་ཀྱང་སྐྱབས་འཇུག་འདོར་མེད་བགྱིད་ཚུལ་སོགས་
ཞལ་གདམས་གནང་ཞིང་། དེ་མཚུངས་ཕྱིན་ཆད་ཤ་འདེད་གླ་འདེད་སོགས་ཀྱིས་
རི་དྭགས་མི་གསོད་པ། ཕག་བཟུང་མི་ཆོག་པ། ཐ་མ་ཁ་འདེབས་པ་དང་འཐེན་
པ་སོགས་མི་ཆོག་པའི་ཁྲིམས་མཛད་དེ་བཀའ་ཤོག་ཀྱང་སྩལ་པ་ཐམས་ཅད་ཀྱིས་་་
དང་དུ་བླངས་པས་ཉེས་མེད་སེམས་ཅན་ཉམ་ཐག་རྣམས་ལ་མི་འཇིགས་པའི་་་་་་
སྦྱིན་པ་བླ་ན་མེད་པར་གྱུར་ཏོ། །ཝམ་པ་དང་མཁར་གསར་སོགས་ཡས་མས་ཀྱི་
ཡུལ་ཆེ་ཆུང་དུ་མ་ཡང་མཛད་བཟང་དེའི་རྗེས་སུ་ཞུགས་ཏེ་ཁྲིམས་བཅས་ནས་རྗེ་་
ཉིད་ལ་བཀའ་ཤོག་ཞུས་པ་ཡང་དགྱེས་བཞིན་གནང་སྟེ་དགེ་བཅུའི་ལམ་སྲོལ་་་་་་
ཡངས་པོར་ཕྱེས་སོ། །སྡེ་སོ་སོར་མ་ཎི་དང་སྨྱུང་གནས་སོགས་སྒྲུབ་རྒྱུའི་ཞལ་
བཀོད་མཛད་དེ་དགོན་པར་འབྱོར། ཚ་ཁོ་སོ་མང་རྒྱལ་ཁབ་ནས་མདའ་མཁན་
495



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ང་རོ་དབང་ཆེན་དང༌། མཁར་བདག་བཞིར་གྲགས་པའི་དཔོན་ཆུང་རྣམས་དང་
བཅས་སེར་སྐྱ་དྲག་ཞན་དུ་མ་གདན་འདྲེན་གྱི་ཕྱིར་ཆེད་དུ་མངགས་པ་འབྱོར་་་་་
ནས། ཡུལ་ཁམས་སུ་ལོ་ཉེས་སད་སེར་ནད་ཡམས་སོགས་ཀྱིས་མནར་བའི་ཉམ་
ཐག་པའི་གནས་ཚུལ་དང༌། ཉིད་རིན་པོ་ཆེ་ལ་ཡུལ་མི་རྒན་གཞོན་ཐམས་ཅད་
ཀྱིས་རེ་ལྟོས་བཅས་ནས་ཡོད་པས་ཅིས་ཀྱང་ཕེབས་དགོས་ཚུལ་ནན་ཏན་གྱི་་་་་
ཞུས་པར། ཟངས་དཀར་དུ་ཕེབས་རྒྱུའི་ཞལ་བཞེས་གནང་། མ་དགོན་གྱི་གྲྭ་བ་
བཅུ་གཉིས་ལ་བསྙེན་རྫོགས་ཀྱི་སྡོམ་པ་དང་གསུམ་དགེ་ཚུལ་གྱི་བསླབ་པ་ལ་་་་་་
བཀོད། དགེ་བཤེས་རིན་པོ་ཆེ་སོགས་རེ་གཉིས་ལ་མགོན་པོ་སྙིང་ཞུགས་ཀྱི་རྗེས་
གནང་དང༌། གཞན་འགར་དབེན་སའི་ནམ་མཁའ་སྒོ་འབྱེད་ཀྱི་དབང་གནང་།
མགོན་ཁང་གི་བསྐང་གསོའི་ཚོགས་དབུར་ཉིན་གཅིག་བཞུགས་ཤིང་། མགོན་
ཁང་། བྱམས་ཁང་། ཆོས་རྒྱལ་ལྷ་ཁང་སོ་སོར་མཆོད་མཇལ་མཛད། འདི་དུས་
ཆོས་རྒྱལ་སྐུ་འབག་གི་ཕྱག་ཏུ་གྲི་རིང་ཞིག་འབུལ་བར་མཛད་པ་ལ་རྒྱུ་མཚན་ཁྱད་
པར་བ་ཞིག་ཡོད་པ་གོར་མ་ཆག བདེ་མཆོག་བདག་འཇུག་སྐབས་འདུ་ཁང་སྟེང་
ནས་གཟིགས་རྟོག་མཛད། གྲྭ་བ་འགས་ཀུན་མཁྱེན་འཇམ་དབྱངས་བཞད་པའི་
གསུང་གི་ལམ་རིམ་དམར་ཁྲིད་ཀྱི་རྒྱུགས་ཕུལ་བར་དགྱེས་པའི་གསུང་གིས་སྤྲོ་བ་་་
བསྐྱེད་པ་གནང་། དགེ་བཤེས་ཚང་ནས་སྐུ་གསུང་ཐུགས་རྟེན་དངུལ་སྲང་ལྔ་
བཅུ་སོགས་ཀྱི་དངོས་འབུལ་དང་བཅས་སྤྱིར་བསྟན་པ་རིམ་གྱིས་འགྲིབ་ཅིང་འགྲོ་
བའི་བདེ་སྐྱིད་ཤིན་ཏུ་ཉམས་པའི་ངང་ཚུལ་ཐུགས་ལ་དགོངས་ནས་ཞབས་པད་་་་
བརྟན་པ་དང༌། དེ་དོན་ལ་ཞལ་བཞེས་འགྱུར་མེད་གནང་དགོས་པ་ཞུ་དོན་གཙོ་
བོ་དང་། རིས་སུ་མ་ཆད་པའི་འགྲོ་བ་ཡོངས་ལ་ཟབ་རྒྱས་དམ་པའི་ཆོས་ཀྱི་ཆར་
འབེབས་པ་སོགས་གང་ལ་གང་འཚམས་ཀྱི་མཛད་བཟང་དང་ཐུགས་བསྐྱེད་རྒྱ་་་་
གང་ཆེ་གནང་དགོས་ཚུལ། ཁོང་ལ་འབྲེལ་ཐོགས་བཅས་ཚེ་རབས་ཀྱི་ཕྲེང་བར་
496



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྗེས་སུ་འཛིན་དགོས་ཚུལ། དྲུང་འཁོད་མཛད་པ་སོགས་ཐམས་ཅད་ཀྱང་ལུས་
སེམས་བདེ་ཞིང་བྱ་བ་གང་བརྩམ་བླ་མ་མཉེས་པའི་ཐབས་འབའ་ཞིག་ཏུ་འགྱུར་་་
བའི་སྐྱབས་འཇུག་གནང་དགོས་ཚུལ་སོགས་ནན་ཆེར་ཞུས་པར་དགྱེས་པའི་་་་་་
བཀའ་ལན་སྩལ་ཞིང་། ཕར་ཁོང་ལ་ཡང་བརྟན་བཞུགས་འབུལ་བ་མཛད། དགེ་
བཤེས་འདི་བ་སྐུ་གོང་མ་ཀུན་དགའ་ཆོས་འཕགས་ཀྱི་ཡོངས་འཛིན་མཛད་པ་མ་་་
ངེས་དགེ་བཤེས་ཆོས་རྒྱ་མཚོའི་སྐྱེ་བ་ཡིན་ངེས་ཀྱི་གསུང་ཟུར་ཙམ་མཁར་དགུའི་་་
དཔོན་པོ་ལ་གནང་འདུག གསུམ་པའི་ཉེར་ལྔ་ལ་སྒར་བཏེགས་ཏེ་དགེ་བཤེས་
རིན་པོ་ཆེ་དང་ལྷན་ཅིག་ཏུ་ཕེབས། ཕྱི་དྲོ་རྣམས་ལ་གསུང་གླེང་རྒྱུན་རིང་མཛད་
ཅིང་ཁོང་ལ་སྒྲོལ་དཀར་ཚེ་ཁྲིད་གནང་སྟེ་རྣམ་གཉིས་འབྲལ་མི་ཕོད་པའི་ངང་་་་་
ནས་དགེ་བཤེས་ཚང་རང་ཡུལ་དུ་ཕེབས། བཀྲ་ཤིས་སྒང་བའི་ཆིབས་བསུ་དང༌། །
ཚོ་བདུན་གྱི་ཆིབས་བསུ་སེར་སྦྲེངས་དང་བཅས་ཉེར་བརྒྱད་ལ་ཚོ་བདུན་དགོན་་་་
པར་ཕྱག་ཕེབས་ཏེ་འདུ་ཁང་ནས་ཇ་ཐབ་སྟེང་གྲྭ་མང་ལ་ཕྱག་དབང་གནང༌།
ཉིན་འགར་འཇིགས་བྱེད་ལྷ་བཅུ་གསུམ་མའི་དབང་སྟ་གོན་དང་བཅས་པ།
དཔའ་བོ་གཅིག་པའི་དབང་། རིགས་གསུམ་སྤྱི་སྒྲུབ། མགོན་དཀར་ནག་གཉིས།
བག་ཙེ་བཅས་ཀྱི་རྗེས་གནང་སྩལ། བཞི་བའི་ཚེས་གསུམ་ལ་མཁར་དགུར་ཕེབས།
ཕུར་བུའི་གཏོར་བཟློག་དང༌། ཚེ་དབང་གནང་། ཚེས་དྲུག་ལ་བསྙེན་རྫོགས་དགུ་
དང་དགེ་ཚུལ་གསུམ་བཅས་བསྒྲུབས་ཤིང་ཕྱི་དྲོ་རྒྱན་འཇུག་གི་ལྗགས་ལུང་སྩལ།
འདི་སྐབས་བཀའ་ཆོས་ཀྱི་ཚོགས་བརྡ་ལ་ཚོགས་དུང་འབུད་དུ་བཅུག་པ་ཕྱིས་་་་་
འབྱུང་གི་རྟེན་འབྲེལ་ཆེ་བ་ཞིག་ལ་དགོངས་པར་གོར་མ་ཆག ཚོགས་ཆེན་བསྐང་
གསོའི་ཚོགས་དབུར་ཡང་ཕེབས་ཏེ་དབྱངས་རྟ་གསར་ཚུགས་སོགས་ལ་གཟིགས་་་
རྟོག་དང་། འཕྲིན་བཅོལ་གཉེར་གཏད་གནད་སྨིན་གནང་སྟེ་ངས་བསྟན་པ་སྤྱིའི་
དོན་བསམ་ནས་བསྐང་གསོ་བྱས་པ་ཡིན་གསུངས། འདི་སྐབས་མཁར་དགུའི་
497



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དཔོན་པོ་ལ། བྱད་ཕུར་སོགས་ཀྱི་འཚུབ་ཆེ་ཚུལ་གསུངས། དེ་ལ་ཇི་ལྟར་བྱེད་
དགོས་ཞུས་པར། ཆོས་འཕེལ་དང་ངེད་གཉིས་ལ་ཕར་སྤྲོ་ཚུར་སྤོ་བྱེད་ཀིན་
འདུག གཞན་ལ་སྐྱོན་མི་འདུག ཆོས་འཕེལ་འདི་མེད་ན་གཞན་ཚོས་ཅིའང་མི་
ནུས་འདུག་ཅེས་གསུངས་པར་དཔོན་པོས་དེ་དག་ལ་ཞབས་བརྟན་གལ་ཆེ་ཚུལ་་་
དང་། དེ་ཡང་དགོན་མ་ལག་ཐམས་ཅད་ཀྱིས་སྒྲུབ་ཆོག་པ་དགོས་ཚུལ་ཞུས་པར།
ཞལ་འཛུམ་ཙམ་མཛད་ནས་སྐུ་རིམ་ཙམ་ལ་ལྟོས་པ་ཆེར་མེད་མོད་ཅེས་པ་ལས་མ་
གསུང་འདུག དགོན་པའི་ཆོས་སྲིད་ཀྱི་ལས་དོན་ལ་གསུང་བཀོད་ཀྱང་རྒྱ་ཆེར་
སྩལ། དེར་དགེ་བཤེས་འགའ་རེ་ཡང་ཡོད་པས་ཀུན་གྱིས་མཚན་ཉིད་གསར་
ཚུགས་དགོས་ཚུལ་ནན་གྱིས་ཞུས་པར་རེ་ཞིག་བསྡུས་གྲྭ་ལྟ་བུའི་དཔེ་ཁྲིད་དང་།
ལམ་རིམ་སོགས་ལ་ལྟ་རྟོག་རེ་བྱས་ན་རིམ་གྱིས་མོ་བརྟག་ཚུད་ཚེ་དེ་ལྟར་བྱས་་་་་
ཆོག་ཅེས་བཀའ་ལན་གནང་བ་ནི། ཅི་ཕྱིར་ཞེ་ན་སྐྱོབ་པ་དུས་ལ་གཟིགས། ཞེས་
གསུངས་པ་ལྟར་འབྱུང་འགྱུར་གྱི་དུས་བབས་ཞིག་ལ་དགོངས་པར་མངོན། སྔར་
ནས་མཁར་དགུའི་དཔོན་པོ་ལ་མགོན་པོའི་གཏོར་ཆེན་གྱི་སྦྱིན་བདག་ཁྱོད་ཀྱིས་་་
བྱས་ན་ལེགས་ཞེས་བཀའ་ཕེབས་པ་བཞིན། མཁར་དགུའི་ཏཱ་རོ་ལྷ་འབུམ་དང་
བཅས་སྤུན་གཉིས་ནས་སྤྱི་འཇོག་ཏུ་དངུལ་སྲང་བརྒྱ་དང་ལྔ་བཅུ། ཉེར་མཁོའི་
མཆོད་རྫས་སུ་གཏོར་ཆུང་གི་སྣོད་ཟངས་ཀྱི་ཀ་པཱ་ལ་ལྔ། བསྒྲལ་ཆས་ལེགས་ངེས་
ཆ་ཚང་། སྦུབ་ཆོལ་རྒྱ་ནག་མ་ཆ་བཅུ། ལག་རྔ་ཉི་ཤུ་སོགས་གང་དགོས་ཕུལ་ཏེ་
ལོ་འདི་ནས་བཟུང་བསྙེན་སོང་སུམ་ཅུ་རྩ་ལྔས་ལོ་ལྟར་ཆག་མེད་དུ་བྱེད་རྒྱུའི་སྲོལ་
གསར་དུ་བཙུགས། དཔོན་པོས་རྗེ་ཉིད་ཀྱི་ཞབས་བརྟན་ཁོ་ནའི་ཆེད་དུ་དམིགས་
ནས་བཙུགས་པ་ཡིན་ཚུལ་ཞུས་པར་དགྱེས་ཉམས་དང་། འཕྲིན་བཅོལ་གསར་
རྩོམ་མཛད་དེ་གནང་། དེ་དུས་སྨྲ་སེང་གླིང་ནས་བླ་མ་གཞུང་ལས་པ་ཆོས་འཕེལ་
གདན་དྲངས་ཏེ་ཕྱག་ལེན་སོགས་ཞིབ་པར་བསླབ་པས་ངོས་གཙང་བ་བྱུང་་་་་་་
498



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
འདུག རྗེ་ཉིད་ནས་ཀྱང་གཏོར་ཆེན་གྱི་ཕྱག་ལེན་སོགས་ལ་ཞུ་དག་དང༌། བླ་མ་
དབུ་མཛད་དང་། མཁར་དགུའི་དཔོན་པོ་སོགས་ལ་གཏོར་ཆེན་ཐུན་མོང་མ་
ཡིན་པའི་ཡིག་ཆའི་གུང་སྩལ་ཞིང་། ལིངྒ་འབྲི་ཚུལ་སོགས་ལ་དོགས་གཅོད་ཀྱང་
བཀའ་དྲིན་བསྐྱངས། མཁར་དགུའི་དཔོན་པོ་ལ་དགོན་འདིར་དམ་སྲིས་གནོད་
པའི་ངོ་ཞིག་འདུག་ཀྱང་གཏོར་ཆེན་གྱིས་མགོ་ནོན་འགྲོ་ཞེས་གསུངས། དཔོན་
པོས་སླར་ཡང་གྲྭ་ཚོགས་རྒྱས་ཤིང་ཐུགས་མཐུན་ཁྲིམས་གཙང་ངོས་ཐུགས་བཞེད་
ལྟར་གྱི་འཆད་ཉན་ཞིག་ཀྱང་ཚུགས་རྒྱུ་དང་། བདག་གིས་ཀྱང་ཕྱག་གཡོག་ཞུ་
ཐུབ་པའི་སྐྱབས་འཇུག་གནང་དགོས་ཚུལ་སོགས་ཞུས་པར། གནས་བཅུའི་ཕྱག་
མཆོད་འབུམ་དང་། ཤཱ་ས་ན་བྱེ་བ་སྒྲུབ་ན་ལེགས་ཚུལ་གྱི་ལྗགས་བཀོད་སྩལ་བ་
རྗེས་སོར་ལོ་གསུམ་གྱི་ཁོངས་སུ་ལེགས་པར་གྲུབ་འདུག ཕྱིས་གནས་བཅུའི་
གྲངས་སོང་བ་དང་དུས་མཉམ་དུ་ཙོང་ཁ་བརྒྱད་ཅུའི་ཞལ་ཐང་དང་། རྗེ་ཡབ་
སྲས་གསུམ་གྱི་གསུང་འབུམ་སོགས་གྲྭ་ཚང་ལ་འབུལ་མཁན་བྱུང་བ་བླ་མ་རྡོ་རྗེ་་་་
འཆང་གི་ཐུགས་བསྐྱེད་ལྟར་ཆོས་འཆད་ཉན་སོགས་བཤད་སྒྲུབ་འཁོར་ལོ་གསུམ་་
གྱི་བྱ་བ་གང་བརྩམས་ཐམས་ཅད་གེགས་དང་ཉེར་འཚེ་མེད་པར་འགྲུབ་ངེས་་་་་
པའི་རྟེན་འབྲེལ་ངོ་མཚར་ཆེ་བར་འཁུམས། སྔ་མོ་ཞིག་ལ་དཔོན་པོ་ཚུལ་ཁྲིམས་
རྒྱ་མཚོས་སྙིགས་མའི་སྐྱེ་བོའི་ཁྲོད་འདིར་དགོན་སྡེ་སྐྱོང་བ་ལ་ཆོས་སྐྱོང་ནུས་མཐུ་་
ཆེ་ཞིང་ལས་མྱུར་བ་ཞིག་མཁོ་ཆེ་བས་བག་ཙེའི་གློ་བུར་ལས་བཅོལ་ཞིག་ལྕགས་་་
རྩོམ་གནང་དགོས་ཚུལ་དང་། ཡང་འདི་ཆོས་སྐྱོང་གཉན་ཞིང་། ལས་རུང་བསྙེན་
པ་སོགས་ཚད་ལྡན་འགྲོ་མཁན་དཀོན་པས་ཅི་འདྲ་བྱེད་དགོས་པ་ལ་ཡང་གསུང་་་
བཀོད་རེ་གནང་དགོས་ཚུལ་ནན་ཆེར་ཞུས་པར། བག་ཙེའི་བསྐང་གསོ་གང་མང་
རེ་བསྒྲུབ་པའི་མཇུག་ནས་འཕང་ན་ཆོག་ཅེས་གསུངས། ཕྱིས་སུ་གློ་བུར་ལས་
བཅོལ་གྱི་ཆོ་ག་ཡང་ལྗགས་རྩོམ་མཛད་ནས་བསྐུལ་བ་བཞིན་བཙུགས་པས་འཚུབ་
499



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆ་ཆུང་ཞིང་། ཉེར་འཚེ་རྩོམ་པ་རྣམས་ལ་མི་ཤིས་པའི་རྟགས་མཚན་ཀྱང་དེ་མ་
ཐག་བསྟན་པས་དེང་སང་ནག་པོའི་ཕྱོགས་ལས་རྣམ་པར་རྒྱལ་བ་ཡང་སྐྱབས་རྗེ་་
རྡོ་རྗེ་འཆང་གང་གི་ཐུགས་རྗེ་དང་བྱིན་རླབས་ཀྱི་མཐུ་ཁོ་ནའོ། །ཀི་རྟིའི་རོང་
འབྲོག་གི་ལྷ་སྡེ་དང༌། གཞན་ཚ་རོང་གི་མི་སྡེ་འགའ་ཞིག་བཅས་ཀྱི་འདོད་མོས་
བཞིན་བཅུ་གཅིག་གི་ཉིན་བཞག་ར་སྨོན་རྩེའི་ལ་བཙས་བསྟོད་པ། གཏེར་བུམ་
འབུལ་བ། བསངས་གཏོང་བ་སོགས་རྒྱས་པར་མཛད། ཀིརྟིའི་འབྲོག་གནས་མི་
ཁྱིམ་སོ་སོར་འདོད་ཆོས་གནང་ཞིང་། ད་ཚང་མ་དགོན་ཚོ་བདུན་རྣམས་ཀྱི་གྲྭ་བ་
ཉེར་གཅིག་ལ་འཇིགས་བྱེད་བསྙེན་ཆེན་གྱི་ཁྲིད་གནང་སྟེ་མ་འགྱང་བར་མཚམས་
ལ་སྡོད་དགོས་ཚུལ་གྱི་གསུང་བཀོད་མཛད། ཚ་རུ་མར་ཕེབས་ཏེ་གདུགས་དཀར་
ཀྱི་དབང་དང་འཇིགས་བྱེད་ཞི་བའི་སྦྱིན་སྲེག་གནང༌། ཉེར་གསུམ་ལ་ཨ་མཆོག་
ཀུན་རིག་ཁང་ཚན་དང༌། ཨ་མཆོག་བླ་བྲང་ནང་ཆེན་ནས་ཇ་ཐབ་སྟེང་ལྗགས་
ལུང་འགའ་རེ་དང་། ཨ་མཆོག་སྤྲུལ་པའི་སྐུ་རིན་པོ་ཆེར་གསུང་གླེང་རྒྱུན་རིང་
མཛད། རྨེ་རུ་མར་ཕེབས་ཏེ་དཔོན་ཚང་དང་མི་ཁྱིམ་སོ་སོར་འདོད་ཆོས་སྩལ།
ཉེར་བརྒྱད་ལ་རྔ་བའི་དགོན་གསར་གྱི་ཆིབས་བསུ་སེར་སྦྲེངས་དང་བཅས་ཕེབས་
ཏེ་ཐོག་མར་འདུ་ཁང་ནས་ཇ་ཐབ་སྟེང་ཚོགས་མང་ལ་མཇལ་ཁ་གནང་། སྤྱིར་
ཡུལ་ཁམས་སྟོད་སྨད་ལ་ལོ་ཉེས་སོགས་བྱུང་བ་མིན་ཡང་ཕྱིས་སུ་འབྲུ་ཉུང་ཞིང་་་་
ཟས་བཅུད་ཆུང་བ་སོགས་མི་དགེ་བའི་འབྲས་བུ་དུས་སུ་སྨིན་པའི་རྟགས་མཚན་་་་
མང་དུ་འདུག་པའི་རྒྱུ་མཚན་དམེ་རྒྱལ་སྲས་སོགས་ཀྱིས་སྔ་མོ་ནས་ཡང་ཡང་སྙན་་
དུ་གསོལ་བར། ཞལ་ནས་འདི་དོན་ལ་ཇི་ལྟར་བྱེད་དགོས་ཨང་ཞེས་ཡང་ཡང་
གསུང་ཞིང་ལྔ་བའི་ཚེས་གཅིག་གི་ཉིན་དེ་ལ་ཆེད་དམིགས་ཀྱིས་འཇིགས་བྱེད་་་་་་
རྒྱས་པའི་སྦྱིན་སྲེག་ཚད་ལྡན་འབུལ་བ་གནང་བས། དེ་ཕྱིན་ཆད་ནས་འབྲུ་
འཕེལ་བ་དང་ཟས་བཅུད་ཆེ་བར་སོང་བ་སོགས་མངོན་སུམ་དུ་གྲུབ་པས་ཐམས་་་
500



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཅད་ཀྱིས་བླ་མའི་ཐུགས་རྗེ་དང་བྱིན་རླབས་ཀྱི་མཐུ་ནུས་ལ་ངེས་པ་རྙེད་དེ་བཀའ་
དྲིན་དྲན་པའི་གསོལ་འདེབས་དང་བསྟོད་བསྔགས་ཀྱི་རོལ་མོ་ཆེས་ཆེར་བརྡུང་་་་
བར་བྱེད་དོ། །ཁང་གསར་མཁན་སྤྲུལ་ངག་དབང་བློ་བཟང་རྒྱལ་མཚན་ནས་
དགོན་གསར་རྒྱུད་པར་བདེ་མཆོག་སྒྲུབ་མཆོད་གསར་ཚུགས་ཀྱི་ཐེབས་སུ་སྤྱི་རྫས་
དང་དངོས་འབུལ་བཏེགས་ཏེ་གསོལ་བ་བཏབ་པ་བཞིན། གཉིས་གསུམ་གཉིས་
ལ་བདེ་མཆོག་ལཱུ་ཨི་པའི་དབང་སྟ་གོན་དང་བཅས་པ་སྨིན་རྒྱས་དང་། བཞི་ལྔ་
གཉིས་ལ་བསྒྲུབ་བྱ་བརྒྱ་ཕྲག་ལྷག་ཙམ་ལ། དགེ་ཚུལ་དང་བསྙེན་རྫོགས་ཀྱི་སྡོམ་
པ་སྩལ་ཏེ་ཐར་བར་བགྲོད་པའི་ཐེམ་སྐས་བརྟན་པོར་བཙུགས། སྔ་སོར་ཀུན་
སྤངས་འདུལ་འཛིན་ཆེན་པོ་དཀོན་མཆོག་རྒྱལ་མཚན་པ་ནས་ལམ་རིམ་གྱི་་་་་་
དམིགས་གནད་འདྲིལ་ཞིང་སྐྱོང་འདོན་བདེ་བ་ཞིག་གི་བཀའ་རྩོམ་གནང་དགོས་་
ཚུལ་ཞུས་ཡོད་པ། ད་ལམ་བླ་མའི་བཀའ་ཡིན་པས་མྱུར་བར་གྲུབ་པ་བྱེད་དགོས་
ཞེས་ཚ་ཁོ་དང་རྔ་བའི་ལམ་བར་དུ་མཇུག་རྫོགས་པར་མཛད། འདི་དུས་རྗེ་ཁུ་
ཞང་མཆོག་སྤྲུལ་རིན་པོ་ཆེ་ནས་ཞུས་པ་བཞིན་ཚེས་དྲུག་གི་སྔ་དྲོ་གྲྭ་ཚང་བཅས་་་
ལ་ལམ་རིམ་དེའི་ལུང་དང་། འཇམ་དབྱངས་དཀར་པོའི་ལས་ཚོགས་ཀྱི་ཁྲིད། ཕྱི་
དྲོ་འགའ་ཞིག་ལ་དབེན་སའི་གཅོད་དབང་བཅས་གནང་། དབུ་ཕར་གྱི་འཛིན་
གྲྭ་གོང་འོག་སོ་སོར་དམ་བཅའ་ཚུགས་བཅུག་སྟེ་གཟིགས་རྟོག་དང་དགྱེས་ཚོར་་་
ཆེ་བ་མཛད། ཚེས་བདུན་ནས་ཉིན་གསུམ་གྱི་རིང་ལ་དགེ་ལེགས་རྒྱ་མཚོའི་ཆར་
འབེབས་ལྟར་སྦྱོར་དངོས་མཇུག་གསུམ་ཚང་བའི་སྒོ་ནས་འདུ་ཁང་རྟེན་དང་་་་་་
བརྟེན་པར་བཅས་པ་ལ་རབ་གནས་རྒྱས་པ་གནང་སྟེ་སྣོད་བཅུད་དགེ་མཚན་བྱེ་་་
བའི་གཏེར་དུ་བསྒྲུབ་པར་མཛད། ཡོན་བདག་བསྒོ་བའི་སྐབས་སུ་རབ་གནས་ཀྱི་
ཁུངས་དང་དགོས་པ་བརྟན་གཡོ་ཐམས་ཅད་ལ་རབ་གནས་བྱས་ཆོག་ཚུལ་དང་་་
དེ་བྱེད་ཚུལ། བླ་སློབ་ཐམས་ཅད་ཀྱིས་འཇིག་རྟེན་ཁམས་ཀྱི་བརྟན་གཡོ་སྣོད་
501



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཅུད་མཐའ་དག་དམིགས་འོག་ཏུ་ཚུད་དགོས་ཚུལ། སྤྱིར་སྐུ་གསུང་ཐུགས་རྟེན་
བཞེངས་པ་དང་དགེ་འདུན་གྱི་སྡེ་བཙུགས་པའི་ཕན་ཡོན་བྱེད་པ་པོ་དང་སྦྱིན་་་་
བདག་ལ་བརྒྱུད་མར་འབྱུང་ཚུལ་ཁུངས་དང་བཅས་པ་ཞིབ་རྒྱས་དང་། བྱེ་བྲག་
དགོན་སྡེ་འདིར་དམེ་རྒྱལ་རབས་རིམ་པར་བྱོན་པ་ཐམས་ཅད་ནས་བསྟན་པའི་་་་
བྱ་བ་ཐུགས་ལ་དགོངས་ཏེ་འཛིན་སྐྱོང་བྱས་ཚུལ་དང་། འདི་དོན་དུ་ལས་བྱེད་
དང་རྒྱུ་ཟས་ཀྱི་འབྲེལ་ཐོགས་པའི་སེམས་ཅན་རང་རང་ཙམ་དུ་མ་ཟད། ཐ་ན་
ལས་བྱེད་སོགས་ཀྱི་ཆེད་དུ་ཟས་གཡོ་བསྐོལ་བྱས་པའི་མེའི་དུ་བ་ཕོག་ཚད་ཀྱི་་་་་
སེམས་ཅན་དང་། རྐང་འོག་ཏུ་ཤི་བའི་འབུ་སྲིན་ཕྲ་མོ་ཚུན་ཆད་ཀྱི་སྲོག་ཆགས་
རྣམས་ཀྱང་འཁོར་བ་མཐའ་ཅན་ཡིན་ཚུལ་སོགས་སྐྱེ་རྒུ་མཐའ་དག་གི་མགོན་་་་་་
སྐྱབས་བླ་ན་མེད་པར་གྱུར་པའི་བདེན་ཚིག་འཇིགས་མེད་རྡོ་རྗེའི་སྒྲ་དབྱངས་་་་་
རྟག་ཏུ་རྒོད་པའི་ལེགས་བཤད་ཀྱིས་དེར་འཁོད་མཆོག་དམན་ཐམས་ཅད་དང་བ་
དང་སྤྲོ་བའི་དཔལ་ལ་བཀོད་ཅིང༌། ཕྱིས་སུ་དད་ལྡན་འགའི་འདོད་མོས་བཞིན་
བཤད་པ་དེའི་དོན་བསྡུས་ནས་ཡི་གེར་བཀོད་པའང་ཡོད་དོ། །ཚེས་བཅུའི་ཉིན་
སྒར་གྲོང་གི་དད་ལྡན་དུ་མས་གདན་དྲངས་པ་བཞིན་སོ་སོའི་རེ་བ་བསྐངས། །
བཅུ་གཅིག་ནས་གྲྭ་ཚང་གི་བསྟན་སྲིད་ཀྱི་དཔལ་འབྱོར་རྒྱས་པའི་ཆེད་དུ་རྣམ་་་་་
སྲས་གཡང་སྒྲུབ་སོགས་གསུངས་ཏེ་བྲིས་ཐང་དང་གཏེར་བུམ་སོགས་སྒྲུབ་རྗེས་་་་་
རྣམས་གཞུང་གི་མཛོད་ཁང་དུ་འཇོག་རྒྱུའི་བཀའ་གནང་། ཕྱོགས་ཡས་མས་ནས་
བླ་དཔོན་སེར་སྐྱ་དུ་མ་མཇལ་ཞུ་དང་འཚམས་ཞུར་འོངས་པ་རྣམས་འདོད་ཆོས་་་
དང་བརྩེ་བའི་བཀའ་ལུང་བདུད་རྩིའི་ཐིགས་ཕྲེང་གིས་ཚིམ་པར་མཛད། བཅུ་
གསུམ་གྱི་ཉིན་ཡུལ་ཁམས་སྤྱིའི་སྣོད་བཅུད་ཀྱི་རྒུད་པ་ཞི་བའི་ཆེད་དུ་དགོན་པའི་
རྒྱབ་རི་པད་འབྱུང་དུ་གྲགས་པ་ཤིན་ཏུ་མཐོ་བ་ཞིག་ཡོད་པའི་རྩེར་ཕེབས་ཏེ་ལྷ་་་
བསང་དང་བརྒྱག་བརྔན་སོགས་རྒྱས་པར་བཏང་སྟེ་གཞན་སྣང་ཟིལ་གྱིས་གནོན་་་
502



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པའི་དཔའ་གདེངས་ཀྱིས་མི་མིན་དྲེགས་ཚོགས་ཐམས་ཅད་ལ་བཀའ་བསྒོ་དམ་་་་
བསྒྲགས་མཛད་དེ་དཀར་ཕྱོགས་རྣམ་པར་རྒྱལ་བའི་རུ་མཚོན་སྲིད་རྩེར་བསྒྲེངས།
བཅུ་བཞིའི་ཉིན་གསང་འདུས་སྒྲུབ་མཆོད་གསར་ཚུགས་ལ་གཟིགས་རྟོག་དང་།
གྲྭ་ཚང་ལ་འཇམ་དབྱངས་དཀར་པོའི་རྗེས་གནང་དང་ལུང་འགའ་ཞིག་སྩལ། །
དགོན་འདིའི་དཔེ་ཆ་བ་རྣམས་ལ་དཔེ་ཁྲིད་གནང་མཁན་སྨྲ་བའི་དབང་ཕྱུག་སྒོ་་་
མང་དགེ་བཤེས་བློས་དར་ཞུ་བ་ཕྱིས་དགུང་ལོ་བརྒྱད་ཅུ་བརྒལ་གྱི་བར་དུ་་་་་་
བཞུགས་པ་དེས་རས་ཡུག་འགའ་ཕུལ་ཏེ་འདི་ཕྱིའི་སྐྱབས་འཇུག་གནད་འདྲིལ་་་་
ཞུས་པར། བྱང་ཆུབ་མ་ཐོབ་ཀྱི་བར་དུ་མི་འབྲལ་བའི་སྨོན་ལམ་བགྱིད་པས་
སེམས་བདེ་བ་གྱིས་ཞེས་བླ་སློབ་དམ་གཙང་ནང་ལུགས་ཀྱི་ཞལ་བཞེས་ཡིད་་་་་་
འཕྲོག་པ་གནང་། དགོན་པའི་ཚོགས་འདུ་ལས་སྣེ་ལྷན་རྒྱས་ནས་ད་ལམ་སྐུ་དོན་
དང་བྲེལ་བ་ཆེ་བས་ཡུན་རིང་བཞུགས་རྒྱུ་མ་བྱུང་ཡང་། རྗེས་སོར་གདན་ས་
འདིར་མ་མཐའ་ལོ་གཅིག་གི་རིང་གཏན་བཞུགས་ཀྱིས་ཟབ་ཆོས་དུ་མའི་རྒྱུན་་་་་
གང་གསན་མཐའ་དག་གནང་དགོས་ཚུལ། དགོན་པའི་གྲྭ་ཚོགས་དང་ཆོས་སྲིད་
ཀྱི་བྱ་བ་གང་ཅིར་ཉིད་ཡུན་རིང་བཞུགས་པའི་ཕྱག་རྗེས་གཞན་དང་མི་འདྲ་བས་་
ཅིས་ཀྱང་བཞུགས་དགོས་ཀྱི་ཞུ་ནན་ཆེ་བ་ཕུལ་བར། སྔོན་ནས་སྡེ་འདིར་ས་རྒྱན་
སྦྱར་བའི་བཤད་པ་རྒྱས་པས་མཚོན་མདོ་སྔགས་ཀྱི་འཆད་ཉན་རྒྱ་ཆེར་མཛད་་་་་་
པའི་ཐུགས་འདུན་ཡོད་ཚུལ་དང་། ཐམས་ཅད་ཀྱི་རེ་འབྲས་རིང་མིན་སྨིན་ངེས་
ཚུལ་སོགས་དགྱེས་པའི་བཀའ་ལན་གྱིས་མགུ་བར་མཛད་ཅིང་། གྲྭ་ཚང་མང་
མས་སློབ་གཉེར་དང་ཐོས་བསམ་ལྷོད་མེད་དང་། ལས་སྣེས་རྟིང་བསྐུལ་ལེ་ཤོར་
མེད་པ་དགོས་ཚུལ་སོགས་ཀྱི་ཞལ་བཀོད་ཀྱང་སྩལ། བཅོ་ལྔའི་ཉིན་སྒར་བཏེགས་
བཙན་ཁང་དུ་ཕེབས་ནས་འཕྲིན་བཅོལ་དང་། དམེ་རྒྱལ་ཁང་ནས་ཆོས་སྐྱོང་ལ་
གཤེགས་གཏོར་དང་བསང་སོགས་གནང་། བཅུ་དྲུག་ལ་ཚེ་དབང་རྒྱས་པ་དང་
503



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སེང་གདོང་མའི་གཏོར་བཟློག་གསུང་བར་འཚུབ་ལྟས་ཅུང་ཟད་རེ་ཡང་བྱུང་་་་་་་
གསུངས། དེ་ནས་རིམ་བཞིན་ནག་ཚང་། མཚམས་རིང་རུ་སར། ཨ་མཆོག་སྟོད་
སྨད་གཅའ་ཚང་སོགས་སུ་ཕེབས་ཏེ་འདོད་ཆོས་སྩལ། བསྟན་དང་བསྟན་འཛིན་
གུས་པས་མཆོད་ཅིང་ཆེ་རྒུ་ཟིལ་གྱིས་གནོན་པའི་མིའི་དབང་པོ་དམེ་རྒྱལ་སྲས་་་་་་
ཉིད་ཀྱང་འདི་བར་ཆིབས་སྐྱེལ་ལ་ཕེབས་ཤིང་ཕྱིར་འབྱོན་སྐབས་མཆོད་ཡོན་་་་་་་
འབྲལ་མི་ཕོད་པ་བྱུང་། སོ་མང་ནས་མདའ་མཁན་ང་རོ་སོགས་ཆིབས་བསུར་
འབྱོར། གཙོའི་ཁྲི་སྤྲུལ་ཞལ་མ་བཞུགས་པའི་གདན་འདྲེན་པ་སླེབས་པར་མི་རིང་
བར་ཕེབས་རྒྱུའི་ཞལ་བཞེས་དང༌། མྱུར་འབྱོན་གསོལ་འདེབས་གསར་རྩོམ་
གསུང་བཀོད་ཀྱི་ཡི་གེ་དང་བཅས་པ་སྩལ། སྔ་སོར་ཚེས་བཅུ་བཞིའི་ནུབ་དོ་ནུབ་
གཉིད་མི་འོང་བར་འདུག་སྟེ། གཙོས་སྤྲུལ་པའི་སྐུ་འདི་ཇི་ལྟར་བྱས་ཡོད་ཨང་
ཞེས་ཐོལ་བྱུང་དུ་གསུངས་པ་རྗེས་སོར་བརྟགས་པས་དགོངས་པ་གཏད་པའི་ཉིན་
དེ་དང་འགྲིག་པ་བྱུང་འདུག དེ་ནས་སོ་མང་རྒྱལ་ཁབ་ཀྱི་ཏཱ་རོ་ཆེ་དགུ་སོགས་དུ་
མ་དང་། ཟངས་དཀར་སྟོད་སྨད་ཀྱི་ཆིབས་བསུ་དང་བཅས་རག་ཁྲོམ་ལུང་
མདོར་ཕེབས། དམུ་རྒེ་ནས་སྒོ་མང་མཁན་པོ་ཟུང་ཅུ་དགེ་ལེགས་པའི་སྤྲུལ་སྐུ།
གླིང་སྤྲུལ་སྐུ། གཞན་གྲྭ་བ་འགའ་བཅས་མཇལ་ཞུར་ཕེབས་ཏེ་ནང་ཆེན་སོ་སོའི་
ལས་དོན་དང་། འདི་ཕྱིའི་སྐྱབས་ཞུ་ནན་ཏན་མཛད་པ་ལ་བཀའ་ལན་ཡིད་ཚིམ་
པ་སྩལ། མདའ་མཁན་ཏཱ་རོ་སོགས་ཀྱིས་ཕྱོགས་དེའི་ཡུལ་གྲུ་སོ་སོར་ན་ཚ་
འཁྲུགས་པ་ལོ་ཉེས་ཡང་ཡང་བྱུང་བས་རྗེ་ཉིད་ལས་མགོན་སྐྱབས་དང་རེ་ས་མེད་་
ཚུལ། ཡུལ་ཁམས་མཐའ་འཁོབ་ཏུ་གཏོགས་པས་ཆོས་ཀྱི་སྣང་བ་ཕྲ་ཚུལ། རྗེ་ཉིད་
ཀྱིས་བདག་ཅག་ཤི་གསོན་ཐམས་ཅད་ཐུགས་ལ་བཟུང་ནས་དགོངས་བཅད་ཀྱིས་་
ཆོས་སྦྱིན་དང་རིམ་གྲོ་གང་དགོས་གནང་དགོས་ཚུལ་སོགས་སྙིང་ཐག་པ་ནས་་་་་
ཞུས་པར། སྒོ་མང་མཁན་སྤྲུལ། ཁེ་ཚང་སྤྲུལ་སྐུ་སོགས་ཀྱི་གཙོས་བླ་གྲྭ་སེར་སྐྱ་དུ་
504



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མ་ལ་བཅོམ་ལྡན་འདས་རྣམ་པར་སྣང་མཛད་ཀྱི་སློབ་དབང་དང་། ཐུགས་རྗེ་
ཆེན་པོ་བཅུ་གཅིག་ཞལ་གྱི་དབང་། གྲུབ་རྒྱལ་ལུགས་ཀྱི་ཚེ་དབང༌། འཇིགས་
བྱེད་ཞི་བའི་སྦྱིན་སྲེག་བཅས་གནང༌། མདའ་མཁན་ཚང་སོགས་མཁར་བདག་ཏཱ་
རོ་རྣམས་ཀྱིས་གཙོས་དྲག་ཞན་སོ་སོ་ནས་དངོས་འབུལ་གཏོས་ཆེ་བ་བཏེགས་ཏེ་་་
ཕྱིན་ཆད་འདི་དང་ཕྱི་མའི་རེ་ས་ལྟོས་ས་བླ་མ་ཉིད་གཅིག་པུ་ལས་མེད་པས་བརྩེ་་་
བས་རྗེས་སུ་འཛིན་པ་དང་། བདག་ཅག་སྦྱིན་བདག་ནང་མའི་གྲངས་སུ་བཞག་
སྟེ་ཡུལ་ཁམས་བདེ་ཞིང་ཚེ་འདིའི་དཔལ་འབྱོར་དབང་ཐང་རླུང་རྟ་དར་བ་དང༌།
ཕྱི་མ་གཏན་བདེའི་ས་ལ་འཁྲིད་པའི་ལམ་མཁན་མཛད་དགོས་ཚུལ་སོགས་ནན་་་་
གྱིས་ཞུས་པར། བཀའ་ལན་དུ་རྒྱལ་བློན་འབངས་བཅས་དགེ་བཅུའི་ཁྲིམས་ལ་
གནས་བཞིན་པ་ནས་མ་ཎི་སྨྱུང་གནས་སོགས་འདི་ཕྱིར་ཕན་བདེ་འབྱུང་བའི་་་་་
ཐབས་ལ་འབད་དགོས་ཚུལ་དང༌། རྗེ་ཉིད་ནས་བསམ་དོན་རེ་འབྲས་ལྟར་
འགྲུབ་པའི་སྐྱབས་འཇུག་ཐུགས་ལ་འཛིན་ཚུལ་སོགས་བདེན་གསུང་ཚངས་པའི་
དབྱངས་ཀྱིས་མགུ་བར་མཛད། སྒོ་མང་མཁན་སྤྲུལ་རིན་པོ་ཆེ་ནས་ཞུས་ངོར། ལྷ་
མོ་ཤཱ་མ་ཎའི་རྗེས་གནང་དང་། སྐུ་ལྔའི་སྲོག་གཏད་སྩལ། འདི་སྐབས་ཞིག་ཏུ་
བཀའ་ལས། རྔ་ཁོག་ཏུ་མེ་ཏོག་གིས་ཇི་ལྟར་བྱེད་ཨང་ཞེས་གསུངས་ཤིང་ཉིན་
གཅིག་གློ་བུར་དུ་ལྷ་མོའི་གཤེགས་གཏོར་ཞིག་འབུལ་བ་གནང་། དེ་དུས་རྔ་བའི་
གྲྭ་བ་འགའ་རེ་ལ་ལྷ་འབྲུམ་བྱུང་འདུག་ཀྱང་ཉིད་ཀྱི་ཐུགས་རྗེས་ཉེས་སྐྱོན་མེད་་་་
པར་སོས། སོ་མང་རྒྱལ་ཁབ་སོགས་ཕྱོགས་ཡས་མས་ནས་བླ་དཔོན་སེར་སྐྱ་
མཆོག་དམན་ཉིན་རེ་བཞིན་ཡང་སྤྲིན་བཞིན་འདུས་པ་སོ་སོར་ཕྱག་དབང་དང་།
བརྟག་ལན་སོགས་སྩལ་ཏེ་རྗེས་སུ་འཛིན་པར་མཛད། དམུ་རྒེའི་གྲྭ་བ་བརྒྱད་ལ་
བསྙེན་རྫོགས་དང༌། ཁེ་ཚང་སྤྲུལ་སྐུ། ཁང་དམར་དགོན་པའི་བླ་གྲྭ་འགའ་ཞིག་
བཅས་ལ་དགེ་ཚུལ་གྱི་སྡོམ་པ་སྩལ། ཕ་མཐའ་སྤྲུལ་སྐུ་ཐག་གཅོད་མཛད་པ་རྗེས་
505



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སོར་འཇམ་དབྱངས་བཞད་པ་ལ་ཞུས་པར་ཡང་རྣམ་གཉིས་དགོངས་པ་མཐུན་པ་
བྱུང་བས་ཁོང་པ་ཚོ་ཡིད་ཆེས་ཁྱད་པར་ཅན་ཐོབ། སྒར་བཏེགས་ཏེ་ཟངས་
དཀར་སྟོད་དུ་ཕེབས། སྡེ་གཞུང་ལ་ཚེ་དབང་དང་མི་ཁྱིམ་སོ་སོར་འདོད་ཆོས་
སྩལ། ཐང་སྐོར་ནས་བླ་གྲྭ་བཅུ་སྐོར་ལ་རབ་བྱུང་དང་བསྙེན་རྫོགས་གནང་།
བྱམས་མེ་འབྲས་སྤུངས་དགོན་པར་ཕེབས། དཔོན་ཚང་སྤྲུལ་སྐུ། སྒྲུབ་པའི་རྒྱལ་
མཚན་འཛིན་པ་ཆེན་པོ་སེང་ཚང་སྨྱུང་གནས་པའི་སྤྲུལ་སྐུ་སོགས་བླ་གྲྭ་ཐུན་མོང་་
ལ། དགའ་ལྡན་ལྷ་བརྒྱ་མ་དང་། ལམ་གཙོའི་ཁྲིད། འཇིགས་བྱེད་དཔའ་གཅིག་
གི་དབང་། ཕྱག་རྡོར་འཁོར་ཆེན་གྱི་དབང༌། འཇམ་དབྱངས་དཀར་པོའི་རྗེས་
གནང་། གྲུབ་རྒྱལ་ཚེ་དབང་བཅས་སྩལ། གྲྭ་བ་འགའ་ལ་བསྙེན་རྫོགས་ཀྱང་
གནང་། གཞུང་ནས་དངོས་འབུལ་བཏེགས་ཏེ་དབལ་ཤུལ་ཐོགས་མེད་ནས་
བརྟན་བཞུགས་ཀྱི་བཤད་པ་ཞུས་པར། སྤྱིར་རྒྱལ་བསྟན་ཉག་ཕྲ་ཞིང་། ཁྱད་པར་
རྗེའི་བསྟན་པ་སྣུམ་ཟད་ཀྱི་མར་མེ་ལྟར་གྱུར་པ་དང་། སྐྱེ་འགྲོའི་བདེ་སྐྱིད་ཉིན་
བཞིན་འགྲིབ་པའི་ངང་ཚུལ་དགོངས་ཏེ་མཆོག་སྤྲུལ་རིན་པོ་ཆེ་རྣམ་གཉིས་ནས་་་
ཐུགས་སྐྱེད་རྒྱ་གང་ཆེ་མཛད་དེ་ཞབས་པད་ཡུན་བརྟན་ངོས་ཟབ་རྒྱས་ཀྱི་གཞུང་་་
ལུགས་རྒྱ་མཚོ་ལྟ་བུ་ལ་ཕྱོགས་རེར་མ་སོང་བའི་ཐོས་བསམ་མཐའ་ཆོད་པ་མཛད་་
པ་དང་། ཁས་བླངས་པའི་བསླབ་ཁྲིམས་སྤྱན་གྱི་འབྲས་བུ་བཞིན་བསྲུང་བ་
སོགས་ཐོས་དོན་མདོ་སྔགས་ཀྱི་ཉམས་བཞེས་ལྷོད་མེད་ཀྱི་སྟེང་ནས་འཆད་རྩོད་་་་
རྩོམ་པས་གཞན་ལ་རྒྱ་ཆེར་སྤེལ་བ་སོགས་བསྟན་པ་ལ་བྱ་བ་རྒྱ་ཆེན་པོ་བྱེད་་་་་
དགོས་པ་འདི་བདག་ལུང་རྟོགས་ཀྱི་ཡོན་ཏན་དམན་ཡང་ལས་འབྲེལ་གྱི་དབང་་་་
གིས་ད་ལམ་དབང་བསྐུར་བའི་རྡོ་རྗེའི་སློབ་དཔོན་དུ་གྱུར་པས་ཡིད་ལ་བརྣག་་་་་
པའི་དོན་ཞུས་པ་ཡིན་པས་ཐུགས་ལ་འཛིན་དགོས་ཚུལ། མང་མས་ཀྱང་ཐུགས་
མཐུན་ཁྲིམས་གཙང་གི་སྒོ་ནས་བཀའ་པོད་ཆེན་པོ་ལྔའི་འཆད་ཉན་མ་ལྷོད་པར་་་་་
506



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནང་དགོས་ཚུལ། ལས་སྣེས་ཀྱང་དེ་དག་སོ་སོའི་རྟིང་བསྐུལ་ལེ་ཤོར་མེད་པ་
བྱེད་པ་གལ་ཆེ་ཚུལ་སོགས་དགོངས་པ་ཅན་གྱི་བཀའ་ལན་རྒྱས་པ་སྩལ། སེང་
ཚང་སྤྲུལ་པའི་སྐུ་རིན་པོ་ཆེས་ཀྱང་དེང་དུས་བསྟན་པའི་ཁུར་དང་། སྐྱེ་རྒུའི་ཕན་
བདེའི་རྩ་བ་རྗེ་ཉིད་གཅིག་པུར་རག་ལས་པས་ཞབས་པད་ཡུན་བརྟན་དགོས་་་་་་
ཚུལ་སྤྱན་ཆབ་འཁྲུགས་བཞིན་ཞུས་པར་བརྩེ་བའི་ཞལ་བཞེས་གནང་། དེ་
མཚུངས་བླ་གྲྭ་བགྲེས་གཞོན་ཐམས་ཅད་ཀྱིས་རེ་ལྟོས་རྗེ་ཉིད་གཅིག་པུ་ལ་བྱས་ཏེ་་
ཆོས་ལྡན་གྱི་བྱ་བ་འགྲུབ་པ་སོགས་ཀྱི་ཞུ་བ་ནན་ཆེར་ཕུལ་བར་བརྩེ་བའི་གསུང་་་་་
གིས་དབུགས་དབྱུང་བར་མཛད། བུམ་སྐོར་ནས་སྔགས་པ་གཉིས་ལ་ཛམ་ལྷ་
དཀར་ནག་གི་རྗེས་གནང་སྩལ། སྒར་བཏེགས་ཏེ་ཆིབས་བསུ་དང་བཅས་རྐ་ཆུ་
ཁར་ཕེབས་ནས་མི་ཁྱིམ་སོ་སོར་ཆོས་སྦྱིན་སྩལ། ཚིབས་བསུ་སེར་སྦྲེངས་དང་
བཅས་གདན་སར་ཕེབས། འདུ་ཁང་ནས་ཇ་ཐབ་སྟེང་གྲྭ་ཚང་མང་ལ་ཕྱག
དབང་གནང་། ཕྱོགས་ཡས་མས་ཀྱི་དགོན་སྡེ་མང་པོ་དང་རོང་འབྲོག་གི་སྦྱིན་
བདག་མཐའ་ཡས་པ་འཚམས་ཞུར་འབྱོར་བ་ལ་སོ་སོར་བཀའ་ལན་སོགས་ཀྱིས་་་
མགུ་བར་མཛད་དོ། །
སྨྲས་པ། ལེགས་བཤད་འོད་ཀྱི་གདེངས་ཀ་འབུམ་བཞད་པ། །མཚན་ལྡན་
བཤེས་གཉེན་ཉི་མ་གཅིག་གིས་ཀྱང་། །ཐུབ་བསྟན་གླིང་བཞི་གསལ་བར་འགྱུར་
གསུངས་པ། །འདི་ན་བདག་ཅག་མངོན་སུམ་དབང་པོའི་ཡུལ། །འགྲོ་འདྲེན་གྲུབ་
དབང་གོང་མ་རིམ་བྱོན་གྱིས། །མཛད་བཟང་མེ་ཏོག་སིལ་མ་འཐོར་བའི་གནས། །
དགེ་ལྡན་བཀྲ་ཤིས་གཡས་སུ་འཁྱིལ་བའི་སྡེར། །ལེགས་བཤད་བདུད་རྩིའི་སྐྱེས་
བཟང་རིང་དུ་བསྟར། །མགོན་ཁྱོད་དམ་ཆོས་བདུད་རྩིའི་གཏེར་གྱུར་ཀྱང་། །ད་
དུང་ཐོས་པས་ངོམས་པ་མི་མངའ་བར། །རྟག་ཏུ་ལེགས་བཤད་ཚོལ་བ་ལྷུར་
མཛད་པས། །ནོར་བརྟན་སྲས་པོ་ནོར་བཟང་ཁེངས་པ་ཕྲོགས། །བློ་བཟང་ཆོས་
507



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚུལ་ཀུན་གཟིགས་མཚན་ལྡན་བཤེས། །མང་ཐོས་ཁྲིམས་ལྡན་རྒྱ་མཚོའི་གཙུག་
ནོར་དེས། །ལེགས་བཤད་དྲི་མེད་བདུད་རྩིའི་མཆོད་ཡོན་གྱིས། །ཁྱོད་ཐུགས་
མཉེས་པ་བསྒྲུབ་ལ་རྩེ་གཅིག་གཞོལ། །གང་གི་མཐུ་ནུས་གནམ་ལྕགས་ཐོག་ཆར་
གྱིས། །འགྲོ་འདིའི་བདེ་སྐྱིད་འཕྲོག་པ་མུ་གེའི་མཚོ། །དེར་གནས་གདོན་ཚོགས་
དང་བཅས་མཐར་བསྐྲད་པས། །བྱིན་རླབས་བདེན་མཐུ་འགྲོ་ལ་མངོན་སུམ་
བསྟན། །བློ་ཆེན་མཛད་བཟང་བཀྲ་ཤིས་འོད་སྣང་གིས། །རྒྱལ་བའི་འཕྲིན་ལས་
པད་དཀར་རྒྱ་མཚོའི་ཚལ། །སྐྱོང་མཛད་མཆོག་སྤྲུལ་ཉི་མ་གཞོན་ནུ་དེར། །
དཔག་ཡས་ཆོས་མཛོད་སྒོ་བརྒྱ་ཐོག་མར་ཕྱེས། །ཡེ་ཤེས་བསྐལ་མེ་འབར་བ་
དམར་འོད་ཀྱིས། །འཁྱུད་པའི་ཁྲོ་རྒྱལ་བཛྲ་བྷེ་ར་ཝ། །འཇིགས་རུང་སྒྱུ་མའི་སྲིན་
པོ་ཁྲོས་པའི་སྐུ། །ཏིང་འཛིན་པིར་གྱིས་བྲིས་བཞིན་མངོན་སུམ་གཟིགས། །བློ་
བཟང་ལེགས་བཤད་བཀྲ་ཤིས་ཆོས་མཛོད་འབུམ། །གཅིག་ཏུ་འཁྱིལ་བ་མཁས་
རྒུའི་བསྟི་གནས་དེར། །འཇིགས་མཛད་རྡོ་རྗེ་མངོན་སུམ་བཞུགས་སོ་ཞེས། །
བསྔགས་པའི་གྲགས་སྙན་དོན་ལྡན་ཉིད་དུ་ངེས། །ངོ་མཚར་སྲིད་ཞིའི་མཛེས་པ་
གཅིག་བསྡུས་ཐར་བ་ཆེན་པོའི་གཞལ་ཡས་སུ། །ཐུགས་གསུང་སྐུ་ཡི་འཁོར་ལོའི་
ལྷ་ཚོགས་འོད་ལྔའི་ཀློང་དུ་རྩེན་པའི་དབུས། །རྣམ་ཀུན་མཆོག་ལྡན་ཕྱག་རྒྱས་
འཁྱུད་པ་དུས་ཀྱི་འཁོར་ལོའི་སྐུར་བཞེངས་ཏེ། །དབང་བཞིའི་རིན་ཆེན་འོད་དུ་
འཚེར་བས་འདུན་ལྡན་རེ་བའི་བང་མཛོད་བཀང་། །བྱང་ཕྱོགས་རྡོ་རྗེའི་ཕོ་བྲང་
ག་ལཱ་བར། །རྡོ་རྗེ་རིགས་ལྡན་ཆོས་ཀྱི་འདུན་ས་དེར། །རྡོ་རྗེ་ཐེག་པའི་བདུད་
རྩིའི་སྐྱོང་བ་ཡི། །ཞལ་བཞེས་རྡོ་རྗེའི་རི་མོ་སྙིང་གི་གསོས། །ཨེ་མ་རྨོངས་པའི་
བྲན་དུ་གྱུར་པ་ཞིག །མགོན་པོ་ཁྱོད་ཀྱི་བརྩེ་བས་རྗེས་བཟུང་ནས། །གསང་ཆེན་
རིགས་བརྒྱའི་བདག་པོའི་རྒྱལ་ཚབ་ཏུ། །མངོན་པར་དབང་སྐུར་ལེགས་བྱས་སྐལ་
བ་མཐོ། །བློ་བཟང་སྐལ་ལྡན་གདུལ་བྱ་བྱེ་བའི་དབུས། །བསྟན་པའི་རྒྱལ་མཚན་
508



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྒྲེང་བའི་དཔལ་ཡོན་ཅན། །བྱང་ཕྱོགས་སྐྱེ་དགུ་ཡོངས་ཀྱི་མགོན་པོ་དེར། །སྨིན་
གྲོལ་རིན་ཆེན་མཛོད་བརྒྱ་ཕངས་མེད་བསྟབས། །མཁྱེན་པའི་གཏེར་ཆེན་སྐལ་
བཟང་གདུལ་བྱའི་གཉེན། །གྲགས་པ་དོན་ལྡན་དེ་དང་ལྷན་ཅིག་ཏུ། །ཟབ་རྒྱས་
ལེགས་པར་བཤད་པ་རྒྱ་མཚོའི་རླབས། །མི་ཡོལ་དུས་སུ་གཡོ་བའི་གཟིགས་མོ་
ངོམ། །རྒྱལ་དབང་གོང་མ་ཆོས་ཀྱི་རྒྱལ་པོ་ཡི། །རྒྱལ་སྲིད་མངའ་ཐང་དཔལ་
འབྱོར་རིམ་རྒུད་པ། །རྒྱལ་བསྟན་རིན་ཆེན་ཉམས་པའི་རྐྱེན་ཡིན་ཞེས། །རྒྱལ་
བསྟན་བདག་པོ་འདི་ཡིས་ཐུགས་ཁྲལ་མཛད། །འདུ་འཛིས་དབེན་པ་ས་འཛིན་
ཉམས་དགའི་སྤོ། །འགྱུར་མེད་ཀཱ་ལ་རི་ཡི་གནས་ཆེན་དུ། །སྣ་ཚོགས་སྤྲོས་པའི་ཆུ་
བོ་རྒྱུན་བཅད་དེ། །རྣལ་འབྱོར་གསང་མཐའི་ཏིང་ངེ་འཛིན་ལ་གཞོལ། །ཁྲོ་དང་
སྡང་བས་ཟིལ་མནན་འགྲོ་ཚོགས་ཐར་ཆེན་བྱང་ཆུབ་གཞལ་ཡས་སུ། །བདེ་བའི་
ལམ་ནས་བདེ་བར་དཀྲི་ཕྱིར་དབུ་དགུ་འབར་བར་ཟློས་པའི་གར། །འཇིགས་
རུང་གཤིན་རྗེའི་དམག་ཚོགས་མཐར་བྱེད་འཇམ་དཔལ་རྡོ་རྗེ་བྷི་ར་ཝའི། །རིམ་
གཉིས་ཏིང་འཛིན་བདུད་རྩིའི་མཚོ་ལ་འཇུག་ཅིང་ལྡང་བའི་གར་གྱིས་རྩེན། །
འགྲོ་བའི་ཡོན་གནས་ཚོ་བདུན་དགོན་གསར་ཞེས། །ཁྲིམས་ལྡན་དགེ་འདུན་དུ་
མ་འདུས་པའི་གྲྭར། །ཟབ་རྒྱས་དམ་ཆོས་རིན་ཆེན་གསེར་འཁོར་ཆེ། །ཡང་ཡང་
བསྐོར་བའི་གྲངས་ཚད་སུ་ཡིས་དཔོག །མགོན་པོ་གང་གི་ཆོས་སྲིད་གསེར་གྱི་
གདུགས། །འདེགས་བྱེད་བསོད་ནམས་ཡུ་བ་བརྟན་པོ་དེའི། །རྒྱལ་ཁབ་སྡེ་བཞིའི་
དཔལ་འབྱོར་རྒྱས་པ་རུ། །བཀྲ་ཤིས་དགེ་ལེགས་བྱིན་ཆེན་ཆར་བཞིན་བསྙིལ། །
འཇིག་རྟེན་མཐའ་དག་ཀུན་དགར་བྱེད་པ་ཡི། །འགྲོ་བའི་སྒྲོན་མེ་འཕྲིན་ལས་
འོད་པོ་ཆེའི། །ཟབ་གསང་ལེགས་བཤད་འོད་སྣང་གསར་བའི་རིས། །ཕྱོགས་ཀྱི་
བུ་མོའི་གདོང་བར་ཡང་ཡང་བཀོད། །གསེར་ལྗོངས་ནོར་འཛིན་ཡངས་པའི་མཎྜ་
ལར། །དགོན་གྲོང་མེ་ཏོག་ཚོམ་བུས་མཛེས་པའི་དབུས། །བདེ་ཆེན་ཆོས་ཀྱི་
509



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཁོར་ལོའི་གླིང་མཆོག་ཏུ། །ལེགས་བཤད་གཡས་འཁྱིལ་སྒྲ་དབྱངས་གསང་
མཐོར་བཞད། །རིས་སུ་མ་ཆད་ཐུགས་རྗེའི་སྤྲིན་ཆེན་པོ། །འཇིག་རྟེན་ཀུན་ལ་
ཁྱབ་པར་གཡོ་བའི་བཅུད། །རྣམ་བཞིའི་འཕྲིན་ལས་གྲུ་ཆར་འཇོ་བ་ཡིས། །སྐལ་
བཟང་བསོད་ནམས་རིན་ཆེན་ཡོལ་གོ་གཏམས། །གྲུ་འཛིན་མགོན་པོ་པད་དཀར་
འཆང་བ་ཡང་། །ཁྱོད་ཀྱི་ལེགས་བཤད་སྦྲང་རྩི་ལ་སྲེད་ན། །སྲིད་པས་ནད་བརྒྱས་
གདུང་བ་བདག་ཅག་ལ། །ཆིག་ཐུབ་བདུད་རྩི་སྨན་མཆོག་ཅིས་མི་མཁོ། །ངག་གི་
དབང་ཕྱུག་འཇམ་མགོན་ཡབ་སྲས་ཀྱི། །མན་ངག་རྒྱ་མཚོ་བསྲུབས་པའི་སྙིང་པོ་
སྐྱེས། །གསང་གསུམ་རྒྱན་གྱི་འཁོར་ལོའི་སྒྱུ་འཕྲུལ་གྱིས། །བསྟན་པ་དར་རྒྱས་
མཛད་པའི་ཆེད་དུ་གསན། །འཇམ་དཔལ་འཇིགས་མཛད་རྡོ་རྗེའི་ཆོས་སྐོར་ཀུན།།
ཨོ་རྒྱན་ཡུལ་ནས་ལཱ་ལི་ཏ་ཡིས་བླངས། །གངས་རིའི་ལྗོངས་འདིར་རྭ་སྐྱོ་ཞང་གིས་
སྤེལ། །ཀུན་གྱི་བཀའ་ནན་དགེ་ལྡན་པ་ལ་བབས། །དེ་ཡི་སྙིང་པོ་སྲད་དབེན་
མཁས་གྲུབ་ཀྱི། །སྙན་བརྒྱུད་མན་ངག་རིན་ཆེན་རྣམ་པ་གསུམ། །མཁས་གྲུབ་བྱེ་
བའི་དེད་དཔོན་མགོན་ཁྱོད་ཀྱི། །མཁྱེན་ཡངས་ཟ་མ་ཏོག་གི་དཔལ་དུ་གྱུར། །གུ་
རུའི་ཆོས་ཟབ་ངོ་མཚར་རིན་པོ་ཆེའི། །འདོད་པ་ཅི་དགར་འཇོ་བའི་བུམ་པ་
བཟང་། །བློ་བཟང་དཔལ་ལྡན་སྨྲ་བའི་སེང་གེ་སོགས། །རང་རིགས་རང་སྲས་
སློབ་མའི་ཚོགས་ལ་སྩལ། །དཀོན་པའི་མཆོག་གྱུར་ཐུབ་དབང་བསྟན་པའི་བཅུད།།
བསླབ་གསུམ་རྒྱལ་མཚན་སྲིད་རྩེར་སྒྲེང་མཛད་པ། །དེ་ལས་ཟབ་ཅིང་གསང་བ་
མཐར་ཐུག་གི །མན་ངག་རིན་ཆེན་སིལ་མ་བདག་གིར་མཛད། །ཆོས་ཕུང་བརྒྱད་
ཁྲིའི་སྙིང་བོ་མ་ལུས་པ། །ལམ་བཟང་གཅིག་ཏུ་དྲིལ་བའི་ལེགས་བཤད་སྐྱེས། །ཨ་
སྐྱེད་རྒྱ་རྗེའི་རིགས་སྲས་དཔྱོད་ལྡན་ལ། །འཇིགས་བྲལ་ཚངས་པའི་དབྱངས་ཀྱིས་
ལེགས་པར་གདམས། །མཁས་བཙུན་བཟང་པོའི་ཆ་ཤས་ཡོངས་གང་བ། །འགྲོ་
བའི་མགོན་པོ་སྨྲ་བའི་ཟླ་བ་དེའི། །འཆད་རྩོད་རྩོམ་པའི་ལེགས་བཤད་བསིལ་
510



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཟེར་གྱིས། །ཕྱོགས་ཀུན་དགེ་ལེགས་ཆེས་དཀར་གོས་ཀྱིས་ཀླུབས། །ཞེས་རིགས་
དང་དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་་
པ་རྒྱ་མཚོ་དཔལ་བཟང་པོའི་རྣམ་པར་ཐར་བ་ངོ་མཚར་རྩིབས་སྟོང་བཀྲ་བའི་་་་་
གསེར་གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་མདོ་སྨད་ལྷོ་རྒྱུད་ཀྱི་་་་
ཡུལ་གྲུ་མང་པོ་དང་། དགོན་སྒྲུབ་སྡེ་དུ་མ་ཞབས་ཀྱིས་བཅགས་ཏེ་བསྟན་འགྲོའི་
དོན་རླབས་ཆེན་མཛད་པ་གཙོ་བོར་བརྗོད་པ་སོགས་ངོ་མཚར་བའི་རྩིབས་རྣམས་
མཛེས་པར་བྱེད་པའི་མུ་འཁྱུད་དེ་བརྒྱད་པའོ། །
༩. ཞིང་འདིའི་གདུལ་བྱ་རྫོགས་པ་ན་ཞི་བའི་
དབྱིངས་སུ་ཐིམ་པ་དང་དགོངས་རྫོགས་
རླབས་ཆེན་བསྒྲུབས་པ།
གང་གི་མཚན་ཙམ་འཛིན་དང་དྲན་པ་འགྲོ་བློའི་ཤེལ་དཀར་རྩིག་ངོས་སུ། །
ཐུགས་རྗེའི་པིར་གྱིས་གྲུབ་གཉིས་དགའ་སྟོན་དགེ་ལེགས་རི་མོ་འགོད་མཛད་པ། །
ཞིང་སྔགས་ཌཱ་ཀི་བྱེ་བའི་གཙོ་མོ་ལྷན་སྐྱེས་བཛྲ་ཝ་ར་ཧི། །ནང་གི་ཕག་མོ་ཏི་ལ་
ཀ་དང་དབྱེར་མེད་བདེ་སྟོང་དབྱིངས་སུ་རྩེན། །བདེ་ཆེན་འབྱུང་གནས་གཙུག་
ན་ཟླ་བ་དང༌། །འཁོར་སྒྱུར་སྤྱི་བོའི་བདེ་ཆེན་ཅོད་པན་བཞིན། །གང་གི་ཞབས་
སེན་ཡིད་བཞིན་དབང་གི་རྒྱལ། །མཁའ་མཉམ་སྐྱེ་རྒུའི་གཙུག་ཏོར་རྒྱན་དུ་
མཛེས། །བཅུ་གསུམ་གྱི་ཉིན་དུས་འཁོར་འདུ་ཁང་སྟེང་ནས་བཞུགས་ཏེ་མངོན་
བྱང་བདག་འཇུག་གསར་ཚུགས་ལ་གཟིགས་རྟོག་མཛད། བཅོ་ལྔའི་ཉིན་གུང་
ཚིགས་ཚོགས་དབུར་ཕེབས་ཤིང་དེ་ནས་བཟུང་ཉིན་མང་པོའི་རིང་ལ་ཚོགས་གླིང་
དང་འདོན་པ་སོགས་ལ་གཟིགས་རྟོག་གནང་ཞིང་རི་ཁྲོད་པ་འགའ་ཞིག་གིས་་་་་
511



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
ཞུས་ཏེ་གྲྭ་མང་ལ་འཇིགས་བྱེད་དཔའ་བོ་གཅིག་པའི་དབང་གནང་། འཇམ་
མགོན་བླ་མ་ཞྭ་དམར་རྡོ་རྗེ་འཆང་དང་། རྗེ་ངག་དབང་བསྟན་དར་པ་རྣམ་
གཉིས་ཀྱིས་རི་ཁྲོད་པ་གཉིས་ཆེད་དུ་མངགས་ནས་ཞུ་ཡིག་ཕུལ་བར་དགྱེས་་་་་་
ཉམས་ཆེ་བ་མཛད་ཅིང་། འབྱོར་ལན་ཡང་འཕྲལ་དུ་འབུལ་བ་གནང་། དེ་
སྐབས་གདན་སའི་མཁན་པོ་ཁྲི་གདན་ཟུར་བླ་མ་དགེ་བཤེས་སོགས་ལས་སྣེ་ཐུན་་་
མོང་ནས་བླ་བྲང་སོགས་ཕྱོགས་ཡས་མས་ཀྱི་དགོན་ཆེན་རྣམས་སུ་རང་རང་གི་་་་
དགོན་བདག་གི་སྐྱེས་བུ་དམ་པ་རྣམས་ཚོགས་ཆེན་ཁྲིར་བཞུགས་རྒྱུའི་སྲོལ་ཡོད་་་་
པ་བཞིན་སྐྱབས་རྗེ་རང་ཉིད་ཀྱང་མ་མཐའ་ལོ་བདུན་ཙམ་ལ་ཁྲིར་བཞུགས་ནས་་་
ཟབ་རྒྱས་ཆོས་ཀྱི་འཁོར་ལོ་རྒྱ་ཆེན་པོ་བསྐོར་དགོས་ཚུལ་གྱི་ཞུ་ནན་ཕུལ་བར།
བཀའ་ལས། སྐྱབས་མགོན་རྒྱལ་བ་རིན་པོ་ཆེ་སྐུ་ཕྲེང་རྣམས་གདན་ས་གསུམ་གྱི་
རང་རང་གི་མཁན་བརྒྱུད་དུ་གསོལ་འདེབས་རེ་བཞུགས་པ་ལས་མཁན་པོ་དངོས་
སུ་མཛད་སྲོལ་མེད་ལ། ཀུན་མཁྱེན་འཇམ་དབྱངས་བཞད་པ་མདོ་སྨད་དུ་ཕེབས་
སྐབས། དགེ་བཤེས་བཞི་བཅུ་རྩ་གྲངས་དང་བཅས་ཏེ་ལམ་དུ་ཞུགས་པ་ནས་
བཟུང་སྟེ་རྩི་བཞག སྐྱོར་སྦྱངས་རྩོད་པ་གནང་བཞིན་ཕེབས་པ་མ་གཏོགས་ཁྲིར་
གསར་དུ་བཞུགས་པ་ཅང་མེད། རང་རེའི་གྲུབ་དབང་གོང་མ་ཚོ་ཡང་ཚོགས་
ཆེན་ཁྲི་མཛད་པ་མེད། སྲོལ་ཡོད་མེད་ཇི་ལྟར་ཡང་། ང་ལ་ཀིརྟི་ཚང་ཟེར་བ་རྣམ་
ཐར་རྟ་ལྗང་དབང་པོ་ལྟར་ངུར་སྨྲིག་འཆང་བ་བདུན་སོགས་ལ་བརྟགས་ན་ཇི་་་་་
ལྟར་ཡིན་ཡང་མི་ཤེས་མོད་དེ། བཀའ་པོད་ལྔའི་འཆད་ཉན་སློབ་གཉེར་ཞིག་
ཡོད་པ་འདི་ལ་བདག་དོ་དམ་རེ་བྱེད་དགོས་ཀྱི་ཕྱིར་སྐྱེས་བུ་དམ་པ་རྣམས་ཀྱིས་་་་
ང་ལ་ཀིརྟི་ཚང་བཏགས་པ་རེད། ང་ཁྲིར་བསྡད་མ་བསྡད་ཇི་ལྟར་ཡང་། འཁོར་
ས་འཁོར་ཐག་བདག་དོ་དམ་བྱེད་རྒྱུ་ལ་གྲྭ་ཚང་གི་འཆད་ཉན་སློབ་གཉེར་འདི་མ་
གཏོགས་མེད་ལ། འདི་ན་ནིང་ཕྱིས་མི་རང་རང་གི་ལས་དང་བསོད་ནམས་དང་།
512



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བརྩོན་པ་ཇེ་ཞན་ལ་སོང་བས་ཉམས་ཆག་ཅུང་ཟད་བྱུང་འདུག་སྟབས། ངས་ད་
ཅི་བྱེད་དགོས་མ་ཤེས་པར་བསྡད་ཡོད་ལ། འཕྲོར་འདུག་དུས་རེ་ཡོད་ན་ཡང་
ཐང་མོད། ད་གང་ལྟར་ཁྱེད་རྣམས་ནས་མང་པོ་གསུང་བའི་དགོས་པ་མེད་པས་
ཕྱིར་ཕེབས་ཞེས་ཕྱག་གཉིས་བཀན་ཏེ་བརྐྱངས་ནས་བརྡ་མཛད་པ་ལས་ཅི་ཡང་་་་
མ་གསུང་བ་ཡང་དགོངས་གཞི་ཅན་དུ་མངོན་ཞིང་། དེར་མ་ཟད་སྔར་ལོ་གསུམ་
རེ་ནས་ཚ་ཁོའི་མ་དགོན་དུ་ཕེབས་པ་ལ་འདི་སྔོན་དུ་ལོ་གཉིས་ཙམ་ལས་མ་སོང་་་་
བར་ཕེབས་ཏེ། དེ་ན་ཆོས་རྒྱལ་གྱི་སྐུ་འགངས་ཆེན་ཞིག་ཡོད་པའི་ཕྱག་ཏུ་རལ་གྲི་
ཞིག་ཕུལ་ནས། འཕྲོར་འདི་ཚོ་ལ་ཐོན་མི་ཐོན་མི་ཤེས་གསུང་བ་ཡང་དེ་དུས་ནས་
དགོངས་པ་གཞན་དུ་གཏད་པའི་བརྡར་འདུག་ཀྱང་བདག་ཅག་བསོད་ནམས་་་་
དམན་པས་རྟོག་དཔྱོད་མ་ཞུགས། ཉེར་གསུམ་ལ་གཟིམས་ཤག་ཏུ་ཕེབས། རྒྱལ་
པོ་སྐུ་ལྔ་བློན་པོ་ཡུམ་བཅས་སོ་སོའི་སྐུ་བརྙན་གསར་བཞེངས་གྲུབ་པར། རྟེན་
བཞེངས་འདི་དག་ལ་རབ་གནས་མ་བྱས་པར་ཡུན་རིང་བཞག་ན་མི་ལེགས་་་་་་་
གསུངས་ནས་རབ་གནས་མདོར་བསྡུས་མཛད་དེ་བདེ་ཡངས་སུ་མིས་མི་མཐོང་་་་
བར་བཞུགས་བཅུག་པས་དེ་ནས་བཟུང་དེའི་ཉེ་མཁོར་དུ་འགྲོ་དགོས་བྱུང་ན་་་་་
ཡང་འཇིགས་ཞུམ་པ་རེ་འོང་བ་བྱུང་། སྐུ་བརྙན་སོ་སོར་སྲོག་སྔགས་འབོད་རྦད་
སོགས་གཟུངས་འབུལ་ཞིབ་རྒྱས་ངོས་གཙང་བྱེད་ཚུལ་གྱི་བསླབ་བཀོད་སྩལ།
གཞུང་ནས་ཉིད་རིན་པོ་ཆེའི་གསུང་འབུམ་པར་དུ་འཁོད་ཆོག་པའི་ཞུ་ནན་ཕུལ་་་
བར་དེ་མཐུན་གྱི་བཀའ་ལན་སྩལ་ཏེ་པར་གྱི་དབུ་བརྩམས། ལྷ་མོའི་གསེར་ཁྲི་
སྤྲུལ་པའི་སྐུ་རིན་པོ་ཆེར་འཚམས་ཞུས་དང་། དུས་འཁོར་གྱི་དབང་སྔ་ཕྱིར་
གནང་བ་རང་དགོན་དུ་ཆོ་ག་སྒྲུབ་མཆོད་གསར་དུ་ཚུགས་པ་སོགས་སྙིགས་དུས་་་
འདིར་བསྟན་པའི་བྱ་བ་རླབས་པོ་ཆེ་འདི་ལྟ་བུ་གནང་བ་བཀའ་དྲིན་ཆེ་ཚུལ་་་་་
སོགས་དགེ་བ་གཅིག་ཏུ་འདུན་པའི་བསྔགས་བརྗོད་དང་བཅས་ལེགས་སོའི་ཁ་་་་
513



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དར་ཕུལ། མཛོད་དགེ་གླིང་བའི་དཔོན་འབངས་ནས་དུས་འཁོར་གྱི་དབང་ཞུས་
པར་ཞལ་བཞེས་སྔར་ནས་མཛད་ཡོད་པ་ལྟར། ཉེར་དྲུག་ལ་ལྷ་ཁང་མགོན་ཁང་
རྒྱལ་ཁང་སོ་སོར་མཆོད་མཇལ་དང་འཕྲིན་བཅོལ་གནད་སྨིན་མཛད་དེ་ཉེར་་་་་་་
བདུན་ལ་སྒར་བཏེགས། གླིང་བའི་སེར་སྐྱ་མང་མས་ཆིབས་བསུ་དང་བཅས་ཉེར་
བརྒྱད་ལ་ཕོ་རོག་ཐང་དུ་བཞུགས་སྒར་བཏབ་སྟེ་དཀྱིལ་འཁོར་གྱི་ས་གནས་་་་་་་
སོགས་གཟིགས་ནས་སྟེགས་བུ་བཟོར་བཅུག ཁ་ཤི་སྒང་བའི་བླ་མས་ཞུས་ངོར་
ཤུགས་ལྡན་གྱི་རྗེས་གནང་དང་རི་ཁྲོད་པ་རེ་གཉིས་ལ་བླ་མཆོད་ཀྱི་ཁྲིད་ཉུང་་་་་་
བསྡུས་སྩལ། བརྒྱད་པའི་ཚེས་དྲུག་ལ་ས་ཆོག་གི་དབུ་བརྩམས་ཏེ་རྡོ་རྗེ་སློབ་
དཔོན་གྱི་བགྱི་འོས་གང་ཡོད་ཕྱག་ལེན་ཆ་ཕྲ་མོ་ཙམ་ཡང་སླ་ཆོས་སུ་མ་སོང་བར་་་
རྗེ་རང་ཉིད་ཀྱིས་མཛད། སྐབས་སྐབས་སུ་མི་ཁྱིམ་འགའ་ལ་འདོད་ཆོས་དང༌།
ཚེས་དགུར་སེར་མང་གིས་ཞུས་ངོར། དགའ་ལྡན་ལྷ་བརྒྱ་མའི་ཁྲིད་དང༌། མི་
ཏྲའི་ནང་ཚན་ཐུགས་རྗེ་ཆེན་པོ་ཕྱག་བཞི་བ་ལྷ་བཅུ་གསུམ་མའི་དབང་གནང་།
ཚེས་བཅུ་བཞི་ལ་སྟ་གོན། བཅོ་ལྔར་བྱིས་པ་ལྟར་འཇུག་པའི་དབང་བདུན། བཅུ་
དྲུག་ལ་གོང་མ་གོང་ཆེན། བཅུ་བདུན་ལ་རྡོ་རྗེ་སློབ་དཔོན་བདག་པོ་ཆེན་པོའི་
དབང་གནང་སྟེ་ཕྱག་ལེན་ཞིབ་རྒྱས་སླ་ཆོས་སུ་མ་སོང་བ་དང་། སྔ་ཕྱིར་རྒྱུད་
དོན་ཁོག་ཕུབ་པའི་གསུང་བཤད་འབྱམས་ཀླས་པ་དང༌། སྡིག་སྤོང་དགེ་སྒྲུབ་
དགོས་ཚུལ་སོགས་ཕལ་བས་ཀྱང་གོ་སླ་བའི་གསུང་བཤད་ཞིབ་རྒྱས་དང་། སློབ་
དཔོན་གྱི་དབང་གི་སྐོར་བའི་སྐབས་ཉིད་ནས་སྔར་སྐྱབས་མགོན་པཎ་ཆེན་རིན་་་་
པོ་ཆེ་དང་། ཤིང་བཟའ་རྡོ་རྗེ་འཆང་ཉིད་ལ་འབྲེལ་ཐོགས་ཤིང་རེ་ལྟོས་འཆའ་
བའི་སྐྱེ་བོ་མཐའ་དག་རིགས་ལྡན་དྲག་པོ་འཁོར་ལོ་ཅན་གྱིས་ཆོས་འཁོར་བསྐོར་་་
སྐབས་ཤམ་བྷ་ལར་སྐྱེས་ནས་ས་ལམ་བགྲོད་ནུས་པའི་སྐྱབས་ཞུས་ཕུལ་བར་དེ་་་་
མཐུན་འགྱུར་མེད་རྡོ་རྗེའི་ཚིག་གིས་ཞལ་བཞེས་མཛད་ཡོད་པ་བཞིན་རང་ཉིད་
514



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ནས་ཀྱང་དེ་ལྟར་སྨོན་ལམ་བྱེད་རྒྱུ་ཡིན་པས། ཐམས་ཅད་ཀྱིས་བླ་མ་དང་དཀྱིལ་
འཁོར་གྱི་ལྷ་ལ་གསོལ་འདེབས་དང་བཅས་སྨོན་འདུན་དྲག་པོས་མཚམས་སྦྱོར་་་་་
བྱས་ན་ཞིང་དེར་སྐྱེ་བར་ཐེ་ཚོམ་མི་དགོས་ཚུལ་སོགས་བསླུ་མེད་བདེན་ཚིག་གིས་་
དབུགས་དབྱུང་མཛད་ཅིང༌། སྔ་ཕྱིར་སྐྱབས་མགོན་ཤིང་བཟའ་རྡོ་རྗེ་འཆང་གི་
རྣམ་ཐར་གསུང་རེས་ཀྱིས་བཀའ་དྲིན་དྲན་པའི་གདུང་ཤུགས་ཀྱིས་ཡུན་རིང་་་་་་
བཤུམས་ཏེ་གསུང་མི་ཐུབ་པ་ལྟ་བུ་མཛད་ཅིང༌། བཀའ་ལས་ཀྱང་ལས་འབྲེལ་
ཁྱད་པར་ཅན་ཞིག་གི་སྟབས་ཡིན་ནམ་ཤིང་བཟའ་རྡོ་རྗེ་འཆང་གི་མཚན་དྲན་་་་་་
རེས་ཀྱིས་ངུ་རྒྱུ་དབང་མེད་དུ་འཆོར་བ་ཞིག་ཡོད་གསུངས་པ། ཇོ་བོ་རྗེ་གསེར་
གླིང་པ་ལ་དད་གུས་གཞན་ལས་ཆེ་བ་བཞིན་དུས་བབ་ཀྱི་དབང་གིས་དུས་འཁོར་་
གྱི་དབང་བཀའ་འཆད་ཉན་འདིས་འགྲོ་ཕན་གཞན་ལས་ཀྱང་ཁྱད་པར་དུ་་་་་་
འཕགས་པ་ཞིག་བྱུང་བ་ཡིན་སྙམ་སྟེ། ལུང་བསྟན་ལས་ཀྱང་རྗེ་འདི་ལ་འབྲེལ་
ཚད་རིགས་ལྡན་གྱི་ཞིང་དུ་སྐྱེ་བར་གསུང་འདུག་པས་སོ། །གསུང་བཤད་ཀྱི་
འཕྲོས་ལ། སྔར་དུས་འཁོར་དབང་བཀའ་རེ་གང་དུ་བགྱིས་པར་དུས་འཁོར་རྒྱས་
བསྡུས་ཅི་རིགས་རེ་ཚུགས་ཡོད་པ་བཞིན་ཕྱོགས་འདིར་ཡང་སེར་མང་གཞུང་ནས་
སྔོན་དུ་འཇམ་དཔལ་དགོངས་རྒྱན་རེ་ཙམ་དང༌། རིམ་གྱིས་ཆོ་ག་རྒྱས་སེ་རེ་ཨེ་
ཚུགས་བལྟ་དགོས་ཚུལ། ཡུལ་ཁམས་སོ་སོ་ནས་རྐུན་ཇག་གི་ཁྲིམས་བསྡམས་
དགོས་ཚུལ་ཐམས་ཅད་ཀྱིས་མ་ཎི་སྨྱུང་གནས་ཚེ་ཐར་ཅི་མང་ཅི་ནུས་ཁས་བླངས་་
ཏེ་གྲངས་ཕུལ་ན་དེ་མཐུན་བསྔོ་སྨོན་གནང་རྒྱུ་ཡིན་ཚུལ། ལྷག་པར་རོང་འབྲོག་
རྣམས་ནས་འཕྱི་བ་མང་དུ་གསོད་པ་མི་ལེགས་ཚུལ་སོགས་གསུངས་པར་ཐམས་་་
ཅད་དད་གུས་ཀྱིས་དང་བླངས་བྱས་ཏེ་ཤོག་ཀ་སོ་སོ་ནས་གྲངས་ཕུལ་བར། མ་ཎི་
དུང་ཕྱུར་ཁ་ཤས། སྨྱུང་གནས་སུམ་ཁྲི་ཚེ་ཐར་ལྔ་སྟོང་ལྷག་བྱུང་ཞིང༌། དབང་
ཉན་པ་ཕལ་ཆེར་ནས་བྲོ་ལུག་རེ་ཡོད་པའང་ཚེ་ཐར་དུ་ཕུལ། ཕྱིན་ཆད་ཡུལ་
515



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཁམས་དེ་དག་ནས་འཕྱི་བ་མི་གསོད་པ་དང་། རྒྱུན་པར་ཡང་མ་ཎི་སྨྱུང་གནས་
ཚེ་ཐར་མང་པོ་བྱེད་རྒྱུའི་རྒྱུན་བཙུགས་པ་དང་། ཐ་ན་ཙིག་ཚང་མི་བཤིག་པ་
སོགས་དམ་བཅས་ཏེ་གཞན་གནོད་ལས་ལོག་པའི་སྲོལ་བཟང་པོ་གཏན་ཆགས་པ་
བྱུང་། ཚེས་བཅོ་བརྒྱད་ལ་ཚོགས་འཁོར་རྒྱས་པ་གནང་། གླིང་བའི་དཔོན་
འབངས་ནས་དངུལ་རྡོ་ཚད་ལྔ་བཅུར་ཉེ་བ་སོགས་དངོས་འབུལ་གཏོས་ཆེ་བ་་་་་
དང༌། ཁྲི་བ་མ་ངེས་མཐའ་ཡས་ཚང་ནས་བརྟན་བཞུགས་ཀྱི་བཤད་པ་རྒྱས་པར་
ཞུས་པ་ལ་དགྱེས་པའི་ཞལ་བཞེས་དང་བཀའ་ལན་ཡིད་འཕྲོག་པ་གནང་སྟེ་་་་་་
ཐམས་ཅད་དགའ་བདེས་ཚིམ་པར་གྱུར། ཚེས་བཅུ་དགུར་བྱམས་མེའི་ཁྲི་ཟུར་
དབལ་ཤུལ་ཐོགས་མེད་ཚང་སོགས་བླ་གྲྭ་བཅུ་སྐོར་ལ་འཇིགས་བྱེད་སྒྲུབ་བསྙེན་་་་་
གྱི་ཁྲིད་དང༌། གྲྭ་བ་རེ་གཉིས་ཀྱིས་ཞུས་ངོར། མཁའ་སྤྱོད་མའི་བྱིན་རླབས། སྡེ་
བརྒྱད་སྲོག་དབང་། གཟའ་ཉི་མ་མདུང་གང་གི་རྗེས་གནང་བཅས་གནང་། ཉི་
ཤུར་གྲྭ་བ་བཞི་བཅུ་རྩ་གྲངས་ལ་དགེ་ཚུལ་དང་བསྙེན་རྫོགས་ཀྱི་སྡོམ་པ་སྩལ།
སྐྱབས་མགོན་ཤིང་བཟའ་རྡོ་རྗེ་འཆང་གི་ཡང་སྤྲུལ་གདན་སར་འཁོད་པའི་སར་་་་
མཁྱེན་རབ་ངོ་གཡོག་དང་། གཞུང་ནས་མི་སྣ་ཁ་ཤས་ཆེད་མངགས་གདོང་ཤིས་
བརྗོད་སྙན་ཚིག་གི་འཕྲིན་ཡིག་དང་། སྐུ་གསུང་ཐུགས་རྟེན་དངུལ་རྡོ་ཚད་བཅུ།
ཆིབས་ཆེན་སོགས་དངོས་འབུལ་ཕོན་ཆེ་བ་བསྐུར་གནང་མཛད། ཡང་སྤྲུལ་རིན་
པོ་ཆེ་སྐུ་ན་ཕྲ་ཡང་རྗེ་འདི་ཉིད་ཀྱི་ཕྱག་ཡིག་འབྱོར་འཕྲལ་ཡར་བཞེངས་ཐལ་མོ་་་་
སྦྱར་ཏེ་ཕྱག་ཡིག་དབུ་ཐོག་ཏུ་འཇོག་པ་སོགས་གནང་སྟེ་སྐྱེ་ཕྲེང་དུ་མར་ཡབ་སྲས་
ཕན་ཚུན་བླ་སློབ་ཀྱི་འབྲེལ་དང་བཤེས་གཉེན་ཚུལ་བཞིན་བསྟེན་པའི་སྔོན་གོམས་
པའི་མཛད་བཟང་ལྷན་སྐྱེས་ཀྱི་རང་མདངས་ཕྱོགས་སུ་ངོམ་པས་ཐམས་ཅད་དད་
གུས་ཀྱི་དཔལ་ལ་བཀོད། མཆོག་སྤྲུལ་རིན་པོ་ཆེ་ནས་ཞུ་ཡིག་གི་ལན་དང༌། ཤིང་
བཟའ་བླ་བྲང་ནས་ཁྲི་འདོན་གྱི་དགའ་སྟོན་ལེགས་འབུལ་གཟབ་རྒྱས་ཕུལ་བ་་་་་་
516



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅས་མི་སྣ་རྣམས་ཕྱིར་འབྱོར་བར་བཀའ་འདྲི་དང་དགྱེས་ཚོར་མཛད། མཚོ་
སྔོན་ནས་རྡོ་བ་ཚང་གིས་དངུལ་རྡོ་ཚད། ན་བཟའ་སྤུས་ལེགས་སོགས་ཚན་
གྲངས་དུ་མ་ཞུ་ཡིག་བཅས་འཚམས་ཞུ་མི་སྣ་ཆེད་མངགས་བྱས་པ་འབྱོར་ཞིང་།
སྔ་འགྱུར་བསྟན་པའི་བདག་པོ་རྫོགས་ཆེན་པདྨ་རིག་འཛིན་གྱི་སྤྲུལ་པའི་སྐུ་ཡང་་་
དེར་ཕེབས་ཡོད་པ་ནས་འཚམས་ཞུ་དང་སྐྱབས་རྟེན་བསྐུར་བ་ཡང་འབྱོར་བ་་་་་་
བཅས་ལ་བསྟན་དོན་ཐུགས་ལ་བརྣག་ཅིང་དངོས་པོ་རང་བཞིན་བརྗོད་པའི་་་་་་
བསྔགས་བརྗོད་ཀྱི་བཀའ་ལན་ངོ་མཚར་བ་དང་། མི་སྣ་རྣམས་ཆོས་འབྲེལ་དང་
གནང་སྐྱེས་ཀྱིས་ཚིམ་པར་མཛད། ཚེས་ཉེར་གཅིག་ལ་སྒར་བཏེགས་ཏེ་གཟའ་
རུའི་འབྲོག ཨ་སྐྱིད་སོགས་སུ་ཕེབས་བཞུད་དང་བཅས་ཐེ་བོའི་ཆབ་ཚན་དུ་
ཕེབས་ཏེ་ཞག་བདུན་གྱི་རིང་ཆུ་བཞུགས་དང༌། རྒྱན་འཇུག་རྒྱུད་གཞུང་བླ་མའི་
རྣལ་འབྱོར་བདེ་གསང་གི་ཆོ་ག་སོགས་ཞལ་འདོན་བསྔོ་སྨོན་ཤིས་བརྗོད་ཕྱག་་་་་
ནས་འཐོར་བ་སོགས་མཛད་དེ་གནས་བྱིན་གྱིས་བརླབས། སྒྲུབ་པའི་རྒྱལ་མཚན་
འཛིན་པ་རྗེ་དཀོན་མཆོག་རྒྱལ་མཚན་པ་ཡང་དེར་ཕེབས་པར་རྣམ་གཉིས་ཕན་་་་
ཚུན་ཕྱག་དང་བཀུར་བཟོ་ཚད་མེད་པ་དང་བཅས་མཇལ་ཞིང་ཉིན་སྔ་ཕྱིར་་་་་་་་
གསུང་གླེང་རྒྱུན་རིང་དང་། དཔོན་སློབ་མཉམ་དུ་གདན་སར་ཕེབས་ཏེ་ཆོས་
བཀའ་རེ་གསན་དགོས་ཀྱི་སྙན་ཞུ་ཕུལ་བར་རི་ཁྲོད་པ་ཚང་ནས་ཀྱང་ཞལ་བཞེས་་
མཛད་དེ་དགུ་བའི་ཚེས་བཅུ་གསུམ་ལ་གདན་སར་འབྱོར། ཚེས་བཅུ་བཞི་ནས་
བརྩམས་ཏེ་རི་ཁྲོད་པ་ཚང་གི་དྲུང་ནས་རྒྱལ་དབང་གི་ཆོས་སྐྱོང་བརྒྱ་རྩར་གྲགས་་
པ་འདས་མ་འདས་ཀྱི་བསྟན་བསྲུང་དུ་མའི་བསྐང་འཕྲིན་གྱི་སྐོར། རྒྱལ་སྲས་
ལམ་རིམ། གྲགས་པ་བཤད་སྒྲུབ་ཀྱི་ཀུན་རིག་འདོན་བསྒྲིགས། རྗེ་ཤེས་རབ་རྒྱ་
མཚོའི་ཟིན་བྲིས་ཀྱི་སྐོར་སོགས་ལྗགས་ལུང་འགའ་ཞིག་གསན། རྒྱལ་པོ་སྐུ་ལྔ་
ཡུམ་བློན་བཅས་ཀྱི་སྐུ་བརྙན་ལ་འདི་དུས་ཐུན་མོང་དང་ཐུན་མོང་མིན་པའི་་་་་་
517



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཟུངས་འབུལ་ངོས་གཙང་ཁུངས་དག་ཕུལ་ཞིང་། ལྷ་བབས་ཀྱི་ཉེར་གཉིས་ལ་
རྗེ་ཉིད་ཕེབས་ཏེ་རྒྱལ་ཁང་གསར་བར་མདོ་སྔགས་ཀྱི་འཆད་ཉན་དར་བའི་རྟེན་་་
འབྲེལ་དུ་དམིགས་ནས་བཀའ་པོད་ལྔའི་རྩ་བ་དང་བདེ་གསང་འཇིགས་གསུམ་་་་
དུས་འཁོར་བཅས་ཀྱི་རྒྱུད་རྣམས་གསར་བཞུགས་མཛད་པར་རྟེན་འབྲེལ་ཁྱད་་་་
པར་ཅན་ཡོད་པར་སྣང་ཞིང་། དེ་དང་སྔོན་གྱི་ནང་རྟེན་གྱི་སྐུ་བརྙན་དང་གླེགས་
བམ་དང༌། རྒྱལ་པོ་སོ་སོའི་འདྲ་འབག་བཅས་གྲྭ་ཚང་ནས་མཆོད་རོལ་སེར་
སྦྲངས་དང་བཅས་གདན་དྲངས་ཏེ་བཞུགས་སུ་གསོལ་ནས་བླ་གྲྭ་མང་མས་ཁྲུས་་་
གསོལ་རྒྱས་པ། གསང་འདུས་ཤིས་བརྗོད་ཀྱི་སྒོ་ནས་རབ་གནས། དགེ་ལྡན་
བསྟན་འབར་མ་བཅས་གསུངས་ཏེ་བསྟན་པ་རྒྱས་པའི་ཐུགས་སྨོན་རྒྱ་ཆེན་པོ་་་་་་
གནང་། མཇུག་ཏུ་ཐལ་སྐད་གཏོང་བ་སོགས་མཛད་པས་རྒྱལ་ཁང་རྟེན་དང་
བཅས་པ་ཟིལ་དང་འཇིགས་རྔམས་ཆེ་བར་བྱུང་བ་ཀུན་གྱིས་མངོན་སུམ་དུ་གྱུར། །
འདི་དུས་རྒྱལ་ཁང་གསར་བཞེངས་འདིའི་རྟེན་དང་བརྟེན་པ་ཐམས་ཅད་ཀྱི་་་་་
གསེར་ཚོན་སོགས་ད་དུང་མ་གྲུབ་པའི་སྐབས་ཡིན་ཀྱང་གློ་བུར་ལྟ་བུར་རྒྱལ་པོ་སྐུ་
ལྔ་སོགས་ནང་ཆེན་དུ་བཞུགས་པ་མྱུར་བར་རྒྱལ་ཁང་དུ་གདན་འདྲེན་དགོས་་་་་
གསུངས་སྐབས་ད་དུང་གསེར་ཚོན་སོགས་མ་གྲུབ་པས་མི་ལེགས་ཚུལ་ཞུས་པར་་་་
ཅིས་ཀྱང་འབྲུག་ལོ་འདིར་གདན་འདྲེན་ཞུ་དགོས་གསུངས་པ་ཡང་བསམ་བཞིན་་
ཐུགས་དགོངས་གཞན་དུ་གཏད་པའི་རྟགས་ཡིན་ཞེས་ཁྲི་ཟུར་གཞུང་བརྒྱ་སྨྲ་བ་་་
ཚྭ་ཕྲུག་དགེ་བཤེས་དམ་ཆོས་ཕུན་ཚོགས་ཚང་ནས་གསུངས། ཉེར་གསུམ་ནས་
སླར་ཡང་རི་ཁྲོད་པ་ཚང་གི་དྲུང་ནས་རྗེ་ཤེས་རབ་རྒྱ་མཚོའི་གསུང་འགའ་ཞིག་་་་
སོགས་ལྗགས་ལུང་ཁ་ཤས་གསན། ཉེར་དགུ་ནས་བཟུང་སྐུ་མཚམས་བཅད་རྒྱ་
མཛད། གུང་ཐང་མཆོག་སྤྲུལ་རིན་པོ་ཆེ་སྐུ་གཟུགས་མ་བདེ་བར་ཡོད་པ་གསན་
ནས། དེ་དུས་བསྟན་འགྲོའི་བདེ་སྐྱིད་ཉག་ཕྲ་ཚུལ་ཁོང་རྣམས་ནས་སྔོན་རྒྱལ་བ་
518



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རྒྱ་མཚོའི་སྤྱན་སྔར་སྙིགས་དུས་ཀྱི་བསྟན་འགྲོའི་དོན་དུ་ཐུགས་བསྐྱེད་ཇི་ལྟར་་་་་་
མཛད་པ་རྣམས་བསྙེལ་བ་མེད་པར་ཞབས་པད་ཡུན་བརྟན་དགོས་ཚུལ་དང༌།
དེ་ལུགས་ཀྱི་ཞལ་བཞེས་འགྱུར་མེད་ཀྱི་བཀའ་ལན་དགོས་ཚུལ་སོགས་ཕྱག་ཡིག་་་་
ཞིབ་རྒྱས་བཅས་མི་སྣ་ཆེད་མངགས་མཛད། དགོང་གཅིག་མཚན་ལམ་དུ་རྒྱལ་པོ་
སྤྱན་གཅིག་ཡིན་ཟེར་བའི་བྲིས་ཐང་སྙན་ཤལ་མང་པོ་ཅན་གཅིག་ཞལ་ཕྱེ་བར།
སྤྱན་གསུམ་ཅན་གྱི་ལྷ་དྲག་པོ་ཞིག་འདུག་པར་བྲིས་ཐང་དེའི་མགོ་ནས་བཟུང་སྟེ་
སྤྲུགས་བཞིན་རང་གིས་ཉེས་པ་སྤུ་ཙམ་མ་བྱས་པར། ཞེས་ཟློ་ཀ་གཅིག་གསར་
རྩོམ་གནང་བ་རྨིས་གསུངས། འདི་སྐབས་ཤིག་རྗེ་རི་ཁྲོད་དབང་པོ་དཀོན་མཆོག་
རྒྱལ་མཚན་པས་བསྟན་དོན་ཐུགས་ལ་བརྣག་པའི་གསུང་གནང་བཞིན་ལྷ་མོའི་་་་
བསྒྲུབ་འཕྲིན་གྱི་ལས་སྦྱོར་གཅིག་ཀྱང་གནང་སོང་བ་དགོས་པ་ཁྱད་པར་ཅན་དུ་་་
སྣང་། སྐུ་ཕྲེང་གོང་མ་རྣམས་ཀྱི་ཕྱག་དཔེ་འཐོར་བའམ་འཁྱིལ་ཆེན་པོ་མེད་ཀྱང་
སྐུ་ཚེ་འདིར་གསར་དུ་བསྒྲིགས་པའི་ཕྱག་དཔེ་པོ་ཏི་ཆིག་སྟོང་ལྔ་བརྒྱ་ལྷག་ཙམ་་་་
བཞུགས་པ་སྔོན་ཆད་བདེ་ཡངས་དང་། གཟིམས་ཆུང་རྙིང་བ་སོགས་ཕྱོགས་སོ་
སོར་བཞུགས་པ་ཡིན་ལ། འདི་སྐབས་ཕྱག་དཔེ་ཐམས་ཅད་ལ་གདོང་དར་དང་
ཐོ་སོགས་བཀོད་དེ་ལྷ་ཁང་གཅིག་ཏུ་དོ་དམ་བྱེད་དུ་བཅུག་པའང་མྱུར་བར་དག་་
ཞིང་དུ་འབྱོན་པའི་བརྡར་སྣང་། དགུན་འདིར་རྡོ་གྲུབ་ཐམས་ཅད་མཁྱེན་པའི་
མཆོག་སྤྲུལ་ལ་ཆེད་དམིགས་ཀྱིས། སྙིགས་མ་ལྔ་བདོ་བས་སངས་རྒྱས་ཀྱི་བསྟན་
པ་ཉག་ཕྲ་སྐབས་འདིར་དགུང་གྲངས་བརྒྱད་ཅུའི་བར་ཞབས་པད་བརྟན་ཅིང་་་་
བཤད་སྒྲུབ་འཁོར་ལོ་གསུམ་གྱིས་བསྟན་པ་ལ་བྱ་བ་མཛད་དགོས་ཚུལ་བཅས་ཀྱི་
ཞུ་འཕྲིན་སྐྱེལ་མི་ཆེད་མངགས་གནང་། གྲུབ་དབང་སྤྲུལ་པའི་སྐུ་རྒྱུན་པར་སྐུ་
མཚམས་ལ་བཞུགས་འདུག་པ་དེ་སྐབས་སྐུ་བསྙུན་བཞེས་པའི་སྐབས་སུ་ཡོད་པ་་་
གསུང་ཡིག་འབྱོར་འཕྲལ་སྐུ་ཁམས་དྭངས་ཤིང་དེ་རྗེས་ནས་བཟུང་སྐབས་འགར་
519



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐུ་མཚམས། སྐབས་འགར་དབང་ཁྲིད་སོགས་ཚད་མེད་གནང་བཞིན་ཡོད་ཟེར་
བ་ཐོས།
ཤིང་སྦྲུལ( སྤྱི་ལོ༡༩༠༥) ཟླ་བ་དང་པོའི་ཚེས་གཅིག་ལ་སྐུ་མཚམས་གྲོལ་་་་
ནས། ཆོས་གཏེར་གནང་། གྲྭ་ཚང་ལ་ཕྱག་དབང་དང༌། ཚོགས་གླེང་ཚོགས་
འདོན་ཤིས་བརྗོད་བསྟན་འབར་མ་བཅས་གསུངས་ཏེ། གནམ་ལོ་གསར་ཚེས་ཀྱི་
དགའ་སྟོན་ལ་དཔོན་སློབ་ལྷན་ཅིག་ཏུ་རོལ་པས་ཐམས་ཅད་ཀྱི་ཡིད་དགའ་་་་་་་
བདེས་ཚིམ་པར་གྱུར། ཚེས་གསུམ་ལ་ཡར་མར་ལ་ཕེབས་བཞུད་ཉུང་ཤས་གནང་
ནས་འདོད་ཆོས་སྩལ། གདན་སའི་བླ་མ་ཚོགས་འདུ་རྣམས་ནས་གསུང་ཆོས་དང་
སྨོན་ལམ་གྱི་ཚོགས་དབུ་དང་དམ་བཅའ་ཆེན་མོ་ལ་གཟིགས་རྟོག་གནང་དགོས་་་
ཚུལ་ཞུས་པར་དགྱེས་པའི་བཀའ་ལན་གནང་། དེ་ལྟར་རེ་ཞིག་ཞིང་འདིའི་
གདུལ་བྱ་རྫོགས་པ་ན། དགའ་ལྡན་ཆོས་ཀྱི་ཕོ་བྲང་དུ་རྒྱལ་བ་མི་ཕམ་མགོན་པོའི་
མདུན་སར་སྐྱབས་མཆོག་ཤིང་བཟའ་རྡོ་རྗེ་འཆང་དང་། རྗེ་བླ་མ་ཡབ་སྲས་
སོགས་ཆོས་ཀྱི་བདུད་རྩིའི་དཔལ་ལ་སྤྱོད་པས་ཐུགས་འཕྲོག་སྟེ། སྔར་མཛོད་དགེ་
གླིང་བར་དུས་འཁོར་གྱི་དབང་གནང་སྐབས་གསུང་བཤད་དུ། བདག་གི་དྲིན་
ཅན་རྩ་བའི་བླ་མ་རིགས་བརྒྱའི་ཁྱབ་བདག་རྡོ་རྗེ་འཆང་ཆེན་པོ་སྐྱབས་མགོན་་་་་
ཤིང་བཟའ་རིན་པོ་ཆེ་གང་དེས་མཛོད་དགེ་ལྷོ་རྒྱུད་ཀྱི་ཕྱོགས་འདི་ནས་བཟུང་སྟེ་་
རྒྱལ་ཁབ་ཆེན་པོ་ཕོ་བྲང་ཡན་ཆད་དུ་རྒྱ་ཧོར་བོད་གསུམ་གྱི་སྐལ་བ་དང་ལྡན་་་་་
པའི་གདུལ་བྱ་རྣམས་ལ་ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རྒྱ་ཆེར་བསྐོར་་་་་
ཞིང༌། ཕྲན་ཅག་ལ་ཡང་བརྩེ་བས་གཟིགས་པ་བླ་ན་མེད་པའི་སྒོ་ནས་དཔལ་དུས་
ཀྱི་འཁོར་ལོའི་བྱིས་པ་ལྟར་འཇུག་པའི་དབང་བདུན་གོང་མ་གོང་ཆེན་རྡོ་རྗེ་སློབ་
དཔོན་བདག་པོ་ཆེན་པོའི་དབང་དང་བཅས་དམ་པའི་ཕྱག་བཞེས་ཀྱི་ཆ་ཕྲ་མོ་་་
ཙམ་ཡང་མ་ཉམས་པར་རྒྱལ་བ་རྡོ་རྗེ་འཆང་ནས་དམ་པ་ཉིད་ཀྱི་བར་མི་བར་་་
520



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཁྱིས་མ་ཆོད་པ་སྐྱེས་མཆོག་དམ་པ་རིམ་པར་བརྒྱུད་པའི་མཁའ་འགྲོའི་ཁ་རླངས་
ཐོལ་ལེ་བའི་དམ་པའི་ཆོས་ཀྱི་བདུད་རྩི་གང་འདོད་དུ་སྩལ་བའི་བཀའ་དྲིན་་་་་
འཁོར་མཐའ་མེད་པར་མཛད་ནས་རེ་ཞིག་འགྲོ་བ་རྣམས་བསོད་ནམས་དམན་་་་
པའི་སྟོབས་ཀྱིས་གཟུགས་སྐུ་རགས་པའི་ཟ་མ་ཏོག་གདུལ་བྱ་རྣམས་ཀྱི་བསོད་་་་་་
ནམས་བསགས་པའི་ཞིང་དུ་བཞག་སྟེ་ཐུགས་ཆོས་སྐུ་བདེ་བ་ཆེན་པོ་དགའ་ལྡན་་་་
ཆོས་ཀྱི་མདུན་སར་རྒྱལ་བ་བྱམས་པ་མགོན་པོའི་ཐུགས་ཀར་ཐིམ་པར་གྱུར་ཏོ། །
ཞེས་གསུངས་ནས་གསུང་འཕྲོ་འབྱོན་མི་ཐུབ་པ་ཙམ་དུ་སྤྱན་ཆབ་བསིལ་ཞིང་་་་་་
ཐུགས་སྐྱོ་བ་མཛད་པ་དང་། དག་པའི་ཞིང་དུ་ཐུགས་དགོངས་གཏད་པའི་ལྟས་
སུ་སྐབས་དེར་སྒར་ཤོག་གི་ནང་དུ་ཝ་ཞིག་གང་བྱུང་ཆ་མེད་པར་རྒྱུག་པ་དང་།
བདེ་ཡངས་ན་བཞུགས་པའི་ཕྱག་དཔེ་རྣམས་ལ་བྲག་སྲམ་གྱིས་སྐྱོན་མང་པོ་བྱུང་
བ་དང་། ཉིད་ཀྱི་མཚན་ལམ་དུ་བཞེངས་དགོས་པར་ཤར་བའི་མི་གཡོ་བའི་སྐུ་
བྱིན་ཅན་ཞིག་ཡོད་པའི་སྤྱན་ཡ་གཅིག་ཚོན་བུན་དཀར་པོ་ལྟ་བུ་ཞིག་གིས་་་་་་་
གཡོགས་འདུག་པ་སྐུ་དབོན་ཆོས་འཕེལ་ནས་ཕྱིས་པས་སྔ་མ་ཇི་བཞིན་བྱུང་བ་་་་་
དང་། ཚ་ཁོའི་མ་དགོན་གྱི་མགོན་བླའི་རྨི་ལྟས་འཚུབ་པ་སོགས་བྱུང་བ་དང་། །
སྐྱབས་མགོན་ཉིད་ནས་ཐུགས་སྣ་བསྟུང་བའི་ཚུལ་གྱིས་ཕྱག་དཔེ་རྣམས་ཕྱོགས་་་་
ཕྱོགས་སུ་ཡོད་པ་ཕྱག་དཔེ་ཁང་གསར་བསྐྲུན་དུ་ལྷན་ཅིག་དོ་དམ་གནང་བ་དང་། །
སྐུ་དབོན་ཆོས་འཕེལ་ལ་ཕེབས་བཞུད་ཀྱི་སྒར་ཆས་སྔ་མ་རྣམས་ཧ་ཅང་མང་བ་་་་
དང་བཟང་བར་འདུག་པས་ད་ཕན་ཆད་འགྲོ་ཆས་ཀྱི་ཡོ་བྱད་གཏན་ནས་བསྒྲིག་་་
མི་དགོས། རི་ཁྲོད་དུ་སྡོད་གནས་ཀྱི་ཁང་བ་སྐྱིད་པོ་ཞིག་སྔ་མགྱོགས་སུ་བསྐྲུན་
ཐབས་གྱིས་དང་། རང་རེ་གཉིས་རེ་ཞིག་མཚམས་རེ་ལ་སྡོད་རྩིས་བགྱིད་དགོས།
ནང་ཆེན་གྱི་དོན་དུ་འགྲོ་སྡོད་མང་པོ་བྱས་ཏེ་རྟ་ནོར་རྣམས་ལ་བཀོལ་སྤྱོད་ཀྱི་སྒོ་་་
ནས་སྡུག་བཏང་བ་དང༌། ཤ་ཁྲག་གི་དོན་དུ་སྲོག་བཅད་པ་སོགས་ཀྱི་སྡིག་པ་འུ་
521



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཅག་གི་སྟེང་ན་ཡོད་གསུང་བ་དང༌། ད་ལྟ་ཕྱོགས་ཀུན་ན་ཕེ་རིང་སོགས་མཐའ་
དམག་གི་འཁྲུགས་སློང་ཤིན་ཏུ་བདོ་བ་འདི་དག་གིས་རྗེ་བླ་མའི་བསྟན་པ་དང་་་་
འགྲོ་བའི་བདེ་སྐྱིད་ལ་གནོད་ཚབས་ཧ་ཅང་ཆེ་ཞིང་རང་གར་འདུག་ཚོད་མིན་་་་་
པས་རྨ་ཆུའི་ཕར་ཚུར་གྱི་རི་ཁྲོད་པ་རྣམས་བསྡུས་ནས་ཡི་དམ་གྱི་འཁྲུལ་འཁོར་གྱི་
ལས་སྦྱོར་ཞིག་བགྱིས་ན་ཇི་འདྲ་ཡིན་གསུང་བ་དང་། ཡང་སྔོན་ཆད་གསུང་གླེང་
གི་འཕྲོས་ཞིག་ལ་སྐུ་གོང་མའི་སྐུ་གདུང་མཆོད་རྟེན་ཚོགས་ཆེན་འདུ་ཁང་དུ་་་་་་
བཞུགས་པས། ད་རྗེས་སོར་ནང་འདིར་ཡོད་ན་བཟང་རྒྱུ་རེད། དེ་སེམས་ལ་
ཟུངས་གསུངས་པ་དང་། ཡང་རྗེ་རིན་པོ་ཆེའི་གསུང་འབུམ་གསེར་བྲིས་བྱས་ཏེ་
བཞེངས་དགོས། དེའི་དང་པོར་མདོ་སྔགས་ཀྱི་ལམ་རིམ་གཉིས་ཀ་གྲུབ་པ་བྱེད་
དགོས་ཞེས་སོགས་གསུང་དགོངས་གཞི་ཅན་ཡང་ཡང་གནང་ཞིང་། རྗེ་བསྟན་པ་
རྒྱ་མཚོའི་མནལ་ལམ་དུ་ཤར་བའི་གསང་བའི་ལུང་བསྟན་དུ། འབྲུག་སྦྲུལ་གྱི་
མགོ་མཇུག་སྦྲེལ་དུས་སུ། །རྒྱལ་ཀུན་གྱི་ཡབ་གཅིག་ཚེ་བརྟན་གཅེས། །དངུལ་
དཀར་གྱི་རྟ་བཟང་གསེར་སྒ་ཅན། །འཚེར་སྐད་ལ་བཀྲ་ཤིས་དུང་དཀར་བཞད། །
ཅེས་བྱུང་བའི་ཚིག་རྐང་དང་པོ་གཉིས་རྗེ་འདིའི་སྐུ་ཚེའི་མཇུག་གི་མཛད་པ་ཐ་མ་
དང་ཕྱི་མ་གཉིས་ཕྱིས་འབྱུང་ཞིག་ལ་འགྲེལ་དགོས་པར་དཔྱོད་ལྡན་དག་གླེང་ངོ༌།།
ལོ་རྙིང་ནང་ནས་བཟུང་སྐུ་ཁམས་ཅུང་ལྟེམས་པ་གནང་ཡང་། སྐུ་ཐུན་བཅད་རྒྱ་
ཞལ་འདོན། གསོལ་བཞེས། གསུང་འཕྲོས། དཔེ་གཟིགས་སོགས་སྔར་མུས་
བཞིན་མཛད་དེ་སྐུ་བསྙུན་ཚུལ་ལ་ཅི་མི་སྙམ་པ་མཛད་པ་ལས་ཐུགས་རྟོག་མི་་་་་
གནང་ཞིང༌། དེ་ནས་རེ་ཞིག་སྐུ་ཁམས་དྭངས་ཚུལ་མཛད། ཚེས་ལྔ་ནས་ཉིན་
གསུམ་ལ་ཡི་དམ་པདྨ་དབང་ཆེན་གྱི་བཟློག་པ་གསུང་བའང་དགོས་དོན་ཆེ་བར་
སེམས། ཚེས་དྲུག་གི་གུང་ཚིགས་ཀྱི་རྗེས་སུ་དཔྱོད་ལྡན་དྲུང་ཡིག་དགེ་སློང་ལུང་
རིགས་དང་། མདོ་སྔགས་རིག་གནས་ཀུན་ལ་མཁྱེན་སྤྱན་ཡངས་པ་རི་ཁྲོད་པ་
522



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཁྱེན་རབ་སེངྒེ་རྣམ་གཉིས་ལ་གསུང་རྩོམ་ཐམས་ཅད་ཀྱི་མཇུག་མ་ཆོས་བརྒྱད་་་་
སྣང་ཤས་འདུལ་བའི་གདམས་པ་གདུང་སེལ་རྩི་སྨན་ཞེས་བྱ་བ་གསར་རྩོམ་་་་་་་
གནང་ཡོད་པ་དེ་དང༌། སྒྲོལ་དཀར་ཚེ་སྒྲུབ་ཀྱི་ལུང་སོགས་སྩལ་ཅིང་། ཞལ་ནས།
ད་རེས་ཀྱི་ལུང་གི་ནང་ན་སྒྲོལ་དཀར་ཚེ་སྒྲུབ་ཡོད་པ་ལེགས་ཞེས་ཡང་ཡང་གསུང་
བའང་ཕྱིས་ཀྱི་རྟེན་འབྲེལ་ཁྱད་པར་ཅན་ཞིག་ལ་དགོངས་པར་མངོན། མི་མང་
གི་འདུ་ལོང་ཁམས་ལ་མི་འཕྲོད་པས་རེ་ཞིག་མཇལ་འགྲུལ་འགོག་དགོས་གསུང་་་
སྟེ་བཀག་ཆ་མཛད། ཚེས་དགུའི་ཉིན་བར་དགེ་སྤྲུལ་སྐུ་ཚང་ནས་ཕྱག་རྩ་དང་
གསང་ཆབ་བརྟགས་པ་ཞུས་ཏེ་དཔྱད་འདི་སྐོར་ཕལ་བའི་དབང་དུ་བྱས་པ་ལས་་་
སྐྱེས་ཆེན་དམ་པ་རྣམས་ལ་ཚོད་ཐུག་རྒྱུ་མེད་ཀྱང་སྐྱོན་མེད་ངེས་འདྲ་ཞེས་ཞུས།
གསོལ་སྨན་རེའི་འཕྲོད་བཞེས་ཀྱིས་ཀྱང་དྭངས་བསྐྱེད་མ་བྱུང་། དེ་ནུབ་སྐུ་
དབོན་ཆོས་འཕེལ་ལ། ད་ང་སྐུ་གོང་མ་བཞུགས་ཚོད་ཙམ་འདུག་རྒྱུ་ཡིན་
གསུངས་པར། སྐུ་དབོན་ནས་གསལ་བོ་མ་གོ་བར་སྐུ་གོང་མ་ཅི་གསུང་ལགས་
ཞུས་པར། ཁྱོད་ཀྱིས་གོ་ལོག་བྱས་པ་རེད་སྐྱབས་མགོན་ཤིང་བཟའ་རིན་པོ་ཆེའི་
སྐུ་ཚེའི་ཚད་བར་འདུག་རྒྱུ་རེད་ཅེས་པ་ཡིན་གསུང༌། ཚེས་བཅུའི་སྔ་དྲོའི་ཞལ་
འདོན་སྐབས་བརྩོན་འགྲུས་ལ་ཁྱོད་ཀྱིས་འདོན་གྲོགས་ཀྱིས་གསུང་སྟེ་དུས་རྒྱུན་་་་
ལྟར་གྱི་ཐུན་གནང་བས་ལམ་འཁྱེར་དང་པོའི་སྟོང་པ་ཉིད་དུ་གྱུར་གསུང་གནས་་་
དང་པོར་ཐུགས་མཉམ་པར་བཞག་པ་དང་དེ་ནས་མུན་རིང་དུ་གཟིམས་པ་ལྟར་་་
མཛད། སླར་ཆོ་ག་ཡོངས་རྫོགས་ཞི་དྲག་གི་སྔགས་དང་རྩ་སྔགས་ཀྱི་གྲངས་
སོགས་ཞིབ་རྒྱས་སྨོན་ལམ་ཤིས་བརྗོད་བཅས་གསུང་རྗེས་ཐུན་གྲོལ་ཏེ། མཚམས་
ཞིག་ནས་ང་གཉིད་སོང་བ་ཁྱོད་ཀྱིས་སློང་དགོས་པ་ལ་མ་བསླང་བར་ལུད་པ་ཞིག་
འོང་ནས་སངས་སོང་གསུང་བ་སོགས་སྔ་ཕྱི་ཀུན་ཏུ་འདི་འདྲའི་གསུང་གླེང་ཐེ་་་་་
ཚོམ་གྱི་གཞིར་གྱུར་པ་མང་པོ་སྩལ་ཀྱང་དྲུང་འཁོད་རྣམས་ཀྱིས་ཅི་ཡིན་སྙམ་པའི་་
523



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དོགས་པ་ཙམ་ཡང་མ་བྱས་པ་ནི་ནག་པོའི་ཕྱོགས་ཀྱིས་ཡིད་བསྒྲིབ་པར་ངེས་སོ། །
སྐུ་ཁམས་ལྟེམས་གཞི་ལ་ལུད་པ་དང་སྟོད་འཚང་གི་རྣམ་པ་ལྟ་བུ་ཞིག་སྔར་ནས་་་
ཡོད་པ་ཅུང་ཟད་ལྕི་བར་སོང་སྟེ་ཞབས་བརྟན་བསྒྲུབ་ཐེབས་བླ་བྲང་རང་ནས་་་་
གདན་སའི་གྲྭ་ཚང་གཞུང་ལ་དངུལ་རྡོ་ཚད་གསུམ། གསེར་ཁྲིའི་གྲྭ་ཚང་ལ་
དངུལ་རྡོ་ཚད་གཉིས། མ་དགོན་དུ་དངུལ་རྡོ་ཚད་གཉིས་དང༌། རྔ་བའི་དགོན་
གསར་དུ་དངུལ་རྡོ་ཚད་གཉིས་རྣམས་མི་སྣ་བཏང་སྟེ་བསྐུར། གདན་སའི་དཔོན་
སློབ་ཁྲི་གདན་ཟུར་སོགས་ནས་བརྟན་བཞུགས་ཕུལ་བར། ད་ལམ་སྨོན་ལམ་གྱི་
ཚོགས་དབུ་གསུང་ཆོས་སོགས་ལ་ཡོང་མི་ཐུབ་ཀྱང་ཕུང་ཁམས་ལ་སྐྱོན་མེད་རྩ་་་་་
བའི་བླ་མ་རྣམས་ཀྱི་མདུན་ནས་ཆོས་བཀའ་དབང་ལུང་སོགས་གང་ནུས་བགྱིད་་་་
རྒྱུ་ཁས་བླངས་ཡོད་པས་བླ་མ་རྣམས་དབུ་མི་སྐོར་རྗེས་སོར་རིམ་པས་ཆོས་ལུང་རེ་
བྱེད་འདུན་ཡིན། འོན་ཀྱང་བདག་སོ་སྐྱེ་ཐ་མལ་པ་ཞིག་ལ་འདུག་རྒྱུ་ཡིན་ཟེར་
རྒྱུའི་རང་དབང་ག་ལ་ཡོད། བཟང་པོ་ཞིག་ཡིན་རྒྱུའི་དབང་དུ་བཏང་ནའང་
ཟག་མེད་ཀྱི་ལུས་ལ་བརྟེན་པ་ཞིག་ཅི་ལ་ཡིན། ཟག་བཅས་ཀྱི་ལུས་ལ་བརྟེན་ཕྱིན་
ཟག་བཅས་ཁོ་རང་གི་ཚུགས་ཀ་བོ་མ་བྱས་ཚད་མེད་རེད་ཅེས་དགོངས་གཞི་ཅན་་
དང་། ཐམས་ཅད་ཀྱི་སེམས་བདེ་བར་གྱིས། ངའི་ཕུང་ཁམས་ལ་སྐྱོན་མེད་ཅེས་
ཐུགས་སྙིང་རྗེའི་དབང་དུ་གྱུར་པའི་གསུང་ཡང་ཡང་ཕེབས། གུང་ཚིགས་རྗེས་སུ་
གཟིམས་ཆུང་ར་བའི་གཟིམས་གུར་དུ་ཕེབས་ཏེ། གཏོར་བསྔོས་རྣམས་དང་སྲོད་
ཀྱི་དུས་སུ་ཚེས་བཅུའི་ཚོགས་འཁོར་མཛད། མཚན་མོ་སྐུའི་བསྙུན་གཞི་ཅུང་ལྕི་
བར་སོང་ཞིང་སྐུ་དབོན་ཆོས་འཕེལ་ནས་སྐུའི་བསྙུན་དྭངས་པའི་ཐབས་ཤིག་་་་་་
གནང་རྒྱུར་བསམ་ནས་ཁོང་ནས་ཐུགས་མཉམ་རེ་གནང་ཐབས་བཀའ་དྲིན་ཆེ་་་་
ཞེས་ཡང་ཡང་ཞུས་པར་ཞལ་འཛུམ་པ་མཛད་དེ་འོ་དེ་རེད་མཉམ་པར་རྒྱུན་དུ་་་་
འཇོག་གི་ཡོད་གསུང་བའི་དགོངས་པ་ཡང་རྗེས་སོར་དཔྱད་ན་སྡུད་རིམ་ཟབ་མོ་་་
524



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལ་ཉམས་བཞེས་མཛད་གིན་ཡོད་གསུངས་པ་ཡིན་འདུག་ཀྱང་སྐབས་དེར་མ་གོ་་་་
བར་སྣང་། དེ་དུས་རྣམ་དཔྱོད་དང་ལྡན་པ་དྲུང་ཡིག་པ་སངས་རྒྱས་གཟིམས་
ཆུང་ར་བའི་འགྲམ་གྱི་ཁང་བར་ཡོད་པས་མི་རྐང་རྒྱུན་རིང་བུས་པ་དང་ཌཱ་མ་རུ་་་
ཁྲོ་ལོ་ལོ་འཁྲོལ་བའི་སྒྲ་གསལ་བོར་ཐོས་པ་དཔའ་བོ་མཁའ་འགྲོའི་ཚོགས་རྣམས་་་
ཀྱིས་མཆོད་པའི་བྱེ་བྲག་དུ་མ་དང་རོལ་མོའི་སྒྲ་སྣ་ཚོགས་པ་དང་བཅས་ཞིང་དག་
པ་མཁའ་སྤྱོད་དུ་གདན་འདྲེན་པའི་བསུ་བའི་ལྟས་སུ་མངོན། མཚན་དེར་སྐུ་
དབོན་ཆོས་འཕེལ་དང་། གསོལ་ཐབ་པ་བསམ་གཏན་གཉིས་སྐུ་མདུན་དུ་ཡོད་
པར། སྐུ་དངོས་ཀྱི་ཞིང་འདིའི་གདུལ་བྱ་རྫོགས་པ་དང༌། འགྲོ་བ་རྣམས་ཀྱི་
བསོད་ནམས་ཀྱི་སྟོབས་ཆེས་ཆེར་ཟད་པ་སོགས་ཀྱིས་ཇི་ལྟར་ནོར་བུའི་གླིང་དུ་་་་་
ཕྱིན་པའི་ཚོང་དཔོན་ཡིད་བཞིན་གྱི་ནོར་བུ་སོགས་རང་གི་འདོད་པ་མཐའ་དག་་་
གྲུབ་པ་ན་ཞག་ཅིག་ཀྱང་མི་སྡོད་པར་རང་ཡུལ་དུ་ལྡོག་པ་བཞིན། སྐྱབས་རྗེ་རྡོ་
རྗེ་འཆང་ཉིད་ཀྱིས་འདུལ་བར་འོས་པའི་གདུལ་བྱའི་དོན་ཀྱང་མཐའ་དག་གྲུབ་་་་
ནས་དག་པའི་ཞིང་དུ་འབྱོན་པའི་ཐུགས་དགོངས་སྔར་ནས་གཏད་པ་ལྟར་བཟློག་
ཏུ་མེད་པ་ལྟ་བུའི་དུས་ལ་བབས་པ་ན་ཚེས་བཅུ་གཅིག་གི་ཐོ་རངས་སྐྱ་རེངས་་་་་
འཆར་ལ་ཁད་ཀྱི་དུས་བདག་ཅག་གི་སྟོན་པ་ཐུགས་རྗེ་ཅན་དེ་ཉིད་རྩྭ་མཆོག་གྲོང་
དུ་མྱ་ངན་ལས་འདའ་བའི་ཚུལ་བསྟན་པའི་རྣམ་པར་ཐར་བ་བཞིན་སྐུ་ལ་བསྙུན་
ཟུག་གི་རྣམ་པ་ཅུང་ཟད་ཀྱང་མེད་པར་སེངྒེའི་ཉལ་སྟབས་སུ་བཞུགས་ནས་་་་་་་
མཛད་པའི་ཐ་མ་སྟོན་པར་མཛད་ཁར་སྐུ་དབོན་ཆོས་འཕེལ་ལ་ཁྱེད་སོགས་གྲྭ་་་་་
ཚང་འདི་རྣམས་དང་ང་ལ་རེ་ལྟོས་འཆའ་བ་ཐམས་ཅད་དུས་དང་གནས་སྐབས་་་
ཀུན་ཏུ་ང་དང་ཉི་མ་གཅིག་ལའང་འབྲལ་བ་མེད་ཅེས་བྱང་ཆུབ་སྙིང་པོའི་བར་དུ་
དགྱེས་བཞིན་རྗེས་སུ་འཛིན་པ་རྡོ་རྗེའི་བཀའ་མི་འགྱུར་བས་ཞལ་གྱིས་བཞེས་་་་་
པས་དབུགས་དབྱུང་མཛད་དེ་སྟོང་པ་གསུམ་རིམ་གྱིས་ཐིམ་ནས་ཐམས་ཅད་སྟོང་
525



i་
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་མཐར་ཐུག་གི་འོད་གསལ་བདེ་བ་ཆེན་པོ་ཕྱི་ནང་གི་མངོན་པར་བྱང་ཆུབ་པ་་་་
གཉིས་ཀའི་སྒོ་ནས་ཡེ་ཤེས་ཆོས་ཀྱི་སྐུ་མངོན་དུ་མཛད་དེ། བདག་སོགས་གདུལ་
བྱའི་ཐ་མ་རྣམས་དང་བསྟན་འགྲོ་ཡོངས་ཀྱི་མགོན་སྐྱབས་ཀྱི་ཉི་མ་འོད་པོ་ཆེ་གང་
དེ་གློ་བུར་ཉིད་དུ་ཆོས་དབྱིངས་ནུབ་རིའི་ཕག་ཏུ་ཡིབ་པར་གྱུར་ཏེ་འདིར་འཁོད་
ཐམས་ཅད་ཀྱི་ཁོང་བའི་སྙིང་དང་དཔྲལ་བའི་མིག་བཏོན་པ་ལྟར་མྱ་ངན་གྱི་ཟུག་
རྔུས་གདུང་བས་ཅི་བྱ་གཏོལ་མེད་དུ་གྱུར་ཏོ། །གླིང་གི་བླ་གྲྭ་རྣམས་ཀྱིས་ཀྱང་
གསན་མ་ཐག་སྙིང་སྟོར་བ་ལྟ་བུའི་མྱ་ངན་བཟོད་གླགས་མེད་པས་གདུང་མདུན་་་་
དུ་འཚངས་པས་གཟིམས་ཆུང་གི་ར་བའི་སྒོ་བཅད་དེ་སྲུང་དགོས་པ་བྱུང་།
ཐམས་ཅད་ཀྱིས་སྨྲེ་སྔགས་སྣ་ཚོགས་སྒྲོག་བཞིན་ཡུན་རིང་དུ་ཕེབས་མ་ཉན་པར་་་
བཞུགས་པའི་ཚེ། དམེ་རྒྱལ་པོ་དང་ལས་སྣེ་རྒན་པ་རྣམས་ཀྱིས་གྲོས་བཏབ་པས་
གྲོལ་ཐུབ་ཙམ་བྱུང་དེའི་ཚེ་ཞལ་གྱི་དཀྱིལ་འཁོར་སོགས་སྐུའི་ཆ་ཐམས་ཅད་ཀྱང་་་
དཀར་ཞིང་དྭངས་ལ་གཞོན་ཉམས་དང་ལྡན་པ། ཁར་ཁུང་དང་གཉེར་མ་སོགས་
མེད་ཅིང་གཟི་མདངས་དང་ལྡན་པར་ཐུགས་དམ་གྲོལ་གྱི་བར་བཞུགས། ཚེས་
བཅོ་ལྔའི་སྔ་དྲོ་བྱམས་པ་གླིང་སྐོར་གྱི་ཚེ་བླ་བྲང་ཆེན་པོའི་མདུན་ནས་ཁྲུས་གསོལ་
འབུལ་སྐབས་སོ་སོའི་བར་ཐག་ཅུང་ཟད་རིང་པོའི་ཉི་མའི་དཀྱིལ་འཁོར་གསུམ་་་
མཉམ་དུ་ཤར་བའི་མཐའ་ན་འཇའ་ཚོན་སྣ་ལྔའི་རྩིབས་ཤར་སྒྲེངས་པ་གསུམ་་་་་་
ཕྱོགས་ཕྱོགས་སུ་གྱེས་པའི་སྣེ་རྣམས་གཟིམས་ཁང་གི་སྟེང་དངོས་ནས་གཅིག་ཏུ་་་་
གྱུར་པ་ཞིག་ཡུན་རིང་བོའི་བར་དུ་བསྡད་པ་དེར་འཚོགས་ཀྱི་མཇལ་བ་རྣམས་སུ་་
མ་ཟད་ཚྭ་ཁོ་ཚུན་ཆད་དང་རྨ་ཉིན་སྲིབ་ཡན་ཆད་སོགས་ནས་དུས་ཚོད་དེར་མང་
པོས་མཐོང་བར་གླེང་། དེ་སྐབས་བླ་བྲང་བཀྲ་ཤིས་འཁྱིལ་གྱི་སྟེང་ཐད་དུ་འཇའ་
ཁ་དོག་སྣ་ལྔ་བའི་དྲ་བ་གདུགས་ཀྱི་རྩིབས་ལྟར་ཡོད་པ་ཞིག་ཀྱང་ཉིན་རེ་གཉིས་་་་
ལ་ཤར་ཞིང་། དེ་བཞིན་དུ་ཧོར་ཚང་རྒྱ་ཡུལ། རྩེ་གཞུང་སོགས་ཉེ་རིང་དུ་མར་
526



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཇའ་ཚོན་དབྱིབས་དང་ཆེ་ཆུང་མ་ངེས་པ་སྣ་ཚོགས་ཤར་བ་ཀུན་གྱི་མིག་ལ་་་་་་
མངོན་སུམ་དུ་གྱུར། བཅོ་བརྒྱད་ཀྱི་ཉིན་སྐུ་དབོན་ཆོས་འཕེལ་གདན་ས་རང་གི་
མཁན་པོ་ཟུར་བཞུགས་པ་རྣམ་པ་གསུམ་སོ་སོར་མཆོག་སྤྲུལ་མྱུར་འབྱོན་གྱི་་་་་
གསོལ་འདེབས་རེ་རྩོམ་བསྐུལ་ཞུ་བར་ཕེབས་པའི་ཚེ་ཡང་། གཟུགས་སྐུ་རགས་
པའི་ཟ་མ་ཏོག་གང་དུ་བཞུགས་པའི་སྟེང་ངོས་ཀྱི་ཐད་དུ་གདུགས་རྒྱལ་མཚན་་་་་་
འཁོར་ལོ་སོགས་བཀྲ་ཤིས་པའི་རྟོགས་ཀྱི་རྣམ་པ་གསལ་བོར་ཡོད་པའི་འཇའ་་་་
ཚོན་སྣ་ཚོགས་པ་ཤར་བ་སོགས་སྔ་ཕྱིར་ཕྱོགས་ཕན་ཚུན་དུ་འཇའ་ཚོན་ཡ་མཚན་་
ཅན་མང་དུ་ཤར་བ་འདི་གཅིག་པུ་ཡང་ཆེར་རློམ་གཞན་ལ་མི་འབྱུང་བ་ཆེས་ངོ་་་
མཚར་བའི་གནས་ཁོ་ནའོ། །དག་པའི་ཞིང་དུ་དགོངས་པ་གཏད་པ་ནས་བཟུང་
ཐུགས་དམ་གྲོལ་གྱི་བར་གདུང་མདུན་དུ་གཞན་སུ་ཡང་འོང་མི་ཆོག་པ་བྱས་ཏེ་སྐུ་
དབོན་ཆུང་བ་ཚང་དང༌། དྲུང་འཁོད་པ་བརྩོན་འགྲུས་རྒྱ་མཚོ་རྣམ་གཉིས་ནས་
སྲད་དབེན་གྱི་བླ་མའི་རྣལ་འབྱོར་དང་འབྲེལ་བར་དམིགས་བརྩེ་མ་དང་། རྗེ་
ཉིད་ཀྱི་རྩ་བའི་བླ་མ་རྣམས་དང་། ཉིད་ཀྱི་གསོལ་འདེབས་གང་མང་། ཐུན་དྲུག་
རྣལ་འབྱོར་དང་འབྲེལ་བར་བཤགས་བསྡམས། འཇིགས་བྱེད་ཀྱི་ཆོ་ག་སྨོན་ཤིས་
དང་བཅས་པ། མཚན་བརྗོད་དང་བདེ་གསང་གི་རྩ་རྒྱུད་སོགས་ཆག་མེད་དུ་
གསུངས། ཁྲི་ཟུར་གཙང་བླ་རིན་པོ་ཆེས་གཙོས་ཆོས་གྲྭ་བ་རྣམས་ནས་བདེ་
གསང་འཇིགས་གསུམ། དུས་འཁོར་ཀུན་རིག་རྣམ་སྣང་མངོན་བྱང་སོགས་
དཀྱིལ་འཁོར་ཆེན་པོ་སོ་སོའི་ཞལ་ཕྱེ་སྟེ་བླ་མ་དང་གཙོ་བོ་ཐ་མི་དད་པའི་དྲུང་དུ་་
བདག་ཉིད་འཇུག་ཅིང་དབང་བླངས་པ་སོགས་ཞག་བདུན་ཕྲག་བདུན་གྱི་བར་དུ་
བྱས། ཚེས་བཅུ་དགུའི་ཉིན་ཐུགས་དམ་གྲོལ་བའི་རྟགས་བྱུང་བས། ཀུན་སྤངས་
དཀོན་མཆོག་རྒྱལ་མཚན་པ་དང༌། ཨ་ལགས་གཙང་བླ་ཚང་རྣམ་གཉིས་ནས་
འཇིགས་བྱེད་བཅུ་གསུམ་མའི་ཆོག་དང་ཐུའུ་བཀྭན་རིན་པོ་ཆེས་གསུང་གི་གདུང་
527



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆོག་གི་སྒོ་ནས་ཁྲུས་གསོལ་གསུང་བ་དང་བསྟུན་ཏེ། སྐུ་དབོན་ཆོས་འཕེལ། དྲུང་
འཁོད་པ་བརྩོན་འགྲུས། མཆེད་དབོན་ཆོས་འཕེལ། གསོལ་ཐབ་པ་བསམ་གཏན་
བཞིས་སྐུ་ལ་ཁྲུས་དང་དར་གྱི་དྲིལ་བྱིས་དྲི་བཟང་གི་ལྡེ་གུ་སོགས་ཕུལ་ཞིང་གནས་
ཡིག་གང་གསབ་དང་གོས་དར་གྱི་ན་བཟའ་དང་དྲུག་ཆིངས་འབུལ་བ་སོགས་་་་་
ཚུལ་དང་མཐུན་པར་ཕྱག་ལེན་བཞིན་མ་ནོར་བ་བྱས། དེ་དུས་ཕྱི་ནང་ཀུན་ཏུ་དྲི་
བསུང་ཞིམ་པོས་ཁྱབ་ཅིང་སྐུ་གདུང་རིན་པོ་ཆེའི་ཞལ་རས་དང་ཐུགས་ཀ་སོགས་་
སུ་སྤྲིན་དང་བྲལ་བའི་ཉི་འོད་ཤིན་ཏུ་གསལ་བ་ལྷག་གེར་བབས་པ་བདག་ཅག་་་་
རྣམས་བརྩེ་ཆེན་ཐུགས་རྗེས་ནམ་ཡང་འདོར་བ་མེད་པར་ཡང་སྤྲུལ་ཉི་མ་གཞོན་་་་
ནུའི་ཞལ་བཟང་མྱུར་དུ་སྟོན་པའི་རྟེན་འབྲེལ་དུ་མངོན། སྐུ་གདུང་རིན་པོ་ཆེ་
གཟིམས་ཆུང་དུ་གདན་དྲངས་ཏེ་ཁྲི་ལ་བཞུགས་སུ་གསོལ། སྐུ་ལ་ཆོས་གོས་
གསུམ་ཕུལ་ཞིང་དབང་ཆས་རིགས་ལྔའི་དབུ་རྒྱན་དར་དཔྱངས་བཅས་སྒྲོན་ནས།
ཡོན་ཆབ་མེ་ཏོག་བདུག་སྤོས་ཞལ་ཟས་སོགས་མཆོད་པའི་ཡོ་བྱད་ཀྱི་བྱེ་བྲག་དུ་མ་
ཚར་དུ་དངར་བ་རྒྱ་ཆེར་ཕུལ། མདུན་ནས་མཁན་ཟུར་དཔལ་ཤེས་པ་ཚང་དང་
བར་དགེ་སྤྲུལ་སྐུ་ཚང་རྣམ་གཉིས་རེས་མོས་ཀྱིས་གཙོས་པའི་ཆོག་གྲྭ་བ་རྣམས་་་་
ཀྱིས་འཇིགས་བྱེད་བཅུ་གསུམ་མའི་ཆོ་ག་དང་། ཐུའུ་བཀྭན་རིན་པོ་ཆེས་གསུང་
གི་གདུང་ཆོག་རིན་ཆེན་སྒྲོན་མེའི་སྒོ་ནས་ཉིན་བཞིན་ཁྲུས་གསོལ་ཡིག་བརྒྱ་གང་
མང་དང་མྱུར་འབྱོན་གསོལ་འདེབས་སོགས་ཀྱི་སྒོ་ནས་ཐུགས་རྗེ་བསྐུལ་བ་ཆག་་་
མེད་བྱས། གྲྭ་ཚང་སོ་སོའི་འཛིན་གྲྭ་ཐམས་ཅད་ཀྱིས་ཀྱང་རྒྱན་འཇུག་མཛོད་རྩ་
བདེ་གསང་གི་རྩ་རྒྱུད་དང་སོ་སོའི་བསྐྱེད་རྫོགས། བཀའ་པོད་སོ་སོའི་སྤྱི་མཐའ་
དཔྱོད། འགྲེལ་བ་དོན་གསལ། ལེགས་བཤད་སྙིང་པོ། ལམ་རིམ་སོགས་ཀྱི་སྐྱོར་
སྦྱངས་མཚན་འཁྱོངས་ཀྱི་སྒོ་ནས་མྱུར་འབྱོན་གསོལ་འདེབས་སོགས་ཞག་ཞེ་་་་་་
དགུའི་བར་དུ་རྒྱུན་མ་ཆད་པ་གནང་བ་ནི་སྒྲུབ་པའི་མཆོད་པ་བླ་ན་མེད་པའོ། །
528



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱོགས་རིས་མེད་ནས་ཀྱང་ཆོས་དང་དམ་ཚིག་གིས་འབྲེལ་བའི་བླ་དཔོན་དྲག་་་་་་
ཞན་སེར་སྐྱ་བགྲང་གིས་མི་ལང་བ་སྔ་ཕྱིར་འབྱོར་ཏེ་མཛོད་དགེ་ཤོག་བཅུ་གཉིས་་
ཀྱི་དགོན་གྲོང་གང་ཡོད། གཟའ་ཚོང་དབྱིས་གསུམ་སོགས་ཐེ་བོ་ཤོག་སོ་སོའི་
སྒར་གྲོང་། དམེ་རྒྱལ་པོ་ཤོག་བཅུ་གཉིས་ཀྱི་སྒར་གྲོང་གང་ཡོད། རྔ་སྟོད་སྒོ་མང་
དང་། རྔ་སྨད་ཨ་འཁྱམས་སོགས་ཀྱི་དགོན་གྲོང་། དབལ་ཤུལ་ཁྱོ་གོ་ཁ་གསུམ་
ཕལ་ཆེར་དང༌། མགོ་ལོག་ཁང་གསར། ཚ་ཁོ་མཆོག་རྩེའི་རྒྱལ་བློན་འབངས་
བཅས་དང་སྒར་གྲོང་གང་ཡོད། སོ་མང་མདའ་མཁན་ང་རོ་སོགས་ཤོག་སོ་སོའི་
རྒྱལ་བློན། ཨ་མཆོག་སྟོད་ཀྱི་ཉི་མ་ལུང་དང་། ཨ་མཆོག་སྨད་ཀྱི་ཚོ་བ་བརྒྱད་སྒར་
གྲོང་གང་ཡོད། གཙོས་ཁ་གྱ་གནམ་ལ་རོང་བར་སོགས་སྒར་ལུང་ཤོག་སོ་སོའི་
དགོན་གྲོང་གང་ཡོད། ཧོར་ཚང་སྒར་གསར་དང་། མཆོད་གཞིའི་སྡེ་སོ་སོ།
མཛོད་དགེ་དམེ་བོ་ཤོག་ཁ་ལྔ། ཆས་པའི་དཔྱིས་ཀྱི་དགོན་གྲོང་ཕལ་ཆེ་བ། ཨ་ལ།
རྗེས་ཚང་། བསམ་ཚ་རོང་། ཤིས་ཚང་སྒར་གྲོང་། བླ་བྲང་བཀྲ་ཤིས་འཁྱིལ་བླ་སྤྱི་
གཞུང་གསུམ་དང་ནང་ཁག་སོ་སོ། རྒྱལ་པོ་ཆིང་ཝང་སོགས་སོག་པོའི་དཔོན་
ཁག་སོ་སོ། གཙང་རྭ་རྒྱའི་བླ་གྲྭ་ཕལ་ཆེར་སོགས་ཐག་ཉེ་རིང་ཅི་རིགས་ནས་
འདུས་པའི་དད་ལྡན་བརྒྱ་ཕྲག་མང་པོ་ཉིན་རེ་བཞིན་བསྟུད་མར་བྱུང་བ་རྣམས་་་
ཀྱིས་རང་འཁོས་ལ་དཔག་པའི་དངོས་འབུལ་དང་བཅས་ཕྱག་མཆོད་བསྐོར་བ་་་་
བྱེད་པ་དང་། གསོལ་བ་འདེབས་པ་སོགས་བླ་བྲང་ཆེན་མོའི་ར་སྐོར་ཕྱི་ནང་དང་
གླིང་བར་སོགས་སུ་མི་ཤོང་བ་ཙམ་བྱུང་། འཛམ་གླིང་རྒྱན་གྱི་པཎྜི་ཏ་ཆེན་པོ་
བདེ་ཐང་རྡོ་རྗེ་འཆང་ལ་ཡང་སྤྲུལ་སྐུ་མྱུར་འབྱོན་གྱི་གསོལ་འདེབས་གསར་རྩོམ་་
ཞུས་པར། ཞལ་ནས་སྙིགས་དུས་ཀྱི་བསྟན་པའི་སྲོག་ཤིང་གཅིག་པུ་ཆག་སོང་
བས་ན་རྗེའི་བླ་མའི་བསྟན་པ་ལ་བདག་པོ་སུ་ཞིག་ཡོད་ཅེས་གསུང་ནས་ཡུན་རིང་
བཤུམ་ཞིང་ཐུགས་ངལ་ཚད་མེད་པ་གནང་། མྱུར་འབྱོན་གསོལ་འདེབས་ཀྱང་
529



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཕྲལ་དུ་གནང༌། བླ་བྲང་ཚོགས་ཆེན་ཁྲི་བ་མཁྱེན་གཏེར་བསྟན་པའི་ཉི་མ་གུང་
ཐང་རྡོ་རྗེ་འཆང་གདན་དྲངས་པའང་སྨོན་ལམ་ཆེན་མོ་གྲོལ་མ་ཐག་མགྱོགས་་་་་
ཤད་ཀྱིས་ཕེབས་ནས་གདུང་མདུན་དུ། མཛོད་དར། དངུལ་རྡོ་ཚད། རྟ་ཆེན་
གོས་ཕྲུག་སོགས་སྤམ་མཐོ་བ་དང་བཅས་མཇལ་ཏེ་གསོལ་འདེབས་དང་ཐུགས་་་་་
སྨོན་ཡུན་རིང་གནང་། འཇིགས་བྱེད་བཅུ་གསུམ་མ་དང་། ཀུན་རིག་གི་སྒོ་ནས་
མཆོག་ཁྲུས། བླ་མ་མཆོད་པ་དང་ཁྲུས་གསོལ། ཆོས་སྦྱོང་མྱུར་འབྱོན་གྱི་གསོལ་
འདེབས་སོགས་ཞིབ་ཅིང་རྒྱས་པ་མཛད་པར། སྐུ་གསུང་ཐུགས་རྟེན། དངུལ་རྡོ་
ཚད་དྲུག ཆིབས་ཆེན་ཆིབས་སྒ་དངུལ་ཤན་ཅན་ཆ་འགྲིག དེ་མཚུངས་ཆིབས་
གྲོགས་དང་གཞན་རྟ་ནོར། གོས། ཧ་སག ཕྲུག་ཐེར་མ་རྣམས་ཡུག་མང་པོ་དང་།
དར་རས་འཐག་ཁྲ། སྟག་གཟིག་གི་པགས་རིགས་སོགས་རྣམ་གྲངས་དུ་མ་དངུལ་
སྲང་སྟོང་ཕྲག་བརྒལ་བའི་དངོས་འབུལ་བཏེགས། ཡབ་རྗེ་རྡོ་རྗེ་འཆང་ཉིད་ཀྱིས་
བཀའ་དྲིན་གསུམ་གྱི་སྒོ་ནས་གཅེས་པར་བསྐྱངས་པའི་ཐུགས་སྲས་དམ་པ་གཏེར་
ལུང་སྐུ་ཕྱོགས་བསེ་རིན་པོ་ཆེ་གདན་དྲངས་པ་ཕེབས་ནས་འཇིགས་བྱེད་བཅུ་་་་་
གསུམ་མ་དང་ཀུན་རིག་གི་བདག་འཇུག་བླ་མ་མཆོད་པ་ཁྲུས་གསོལ་སོགས་་་་་་་
གསུང་། དངོས་འབུལ་དུ། ལྷ་རྫས་དངུལ་གྱི་མཎྜལ། སྐུ་གསུང་ཐུགས་རྟེན།
སྐུའི་ཉེར་སྤྱད་མང་པོ་དང་། ན་བཟའ་ཆ་ཚང་གསར་བ་ཤིན་ཏུ་སྤུས་ལེགས།
དངུལ་རྡོ་ཚད་བཞི། ཨོ་རུ་སུའི་ཡོ་བྱད་དང༌། རྩེད་མོའི་རིགས། གོས། ཧ་སག་
ཕྲུག འཐག་ཁྲ། དར་རས། ཁེ་བུ་སི། གཅན་གཟན་གྱི་པགས་རིགས། ཆིབས་
ཆེན་སྒ་དངུལ་ཤན་ཕྲ་འཁོར་སོགས་རིན་ཐང་ཅན་ཆ་མཚུངས། ཆིབས་གྲོགས་
དང་གཞན་རྟ་ནོར་འགའ་བཅས་དངུལ་སྲང་སྟོང་ཕྲག་གཅིག་གི་ཐད་ཙམ་ཕུལ། །
བཤད་སྒྲུབ་བསྟན་པའི་ཉི་མ་ལྷ་མོའི་གསེར་ཁྲི་རིན་པོ་ཆེའི་ཡང་སྤྲུལ་མཆོག་་་་་་
གདན་དྲངས་ཏེ་ཕེབས་ནས་སྐུ་གདུང་རིན་པོ་ཆེའི་མདུན་དུ་དངུལ་རྡོ་ཚད་་་་་་
，
，
，
，
，
530



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སོགས་བཅས་མཇལ་ཞིང་ཡུན་རིང་གསོལ་བ་བཏབ་སྟེ། འཇིགས་བྱེད་བཅུ་
གསུམ་མའི་བདག་འཇུག བླ་མ་མཆོད་པ། ཁྲུས་གསོལ་སོགས་ཞིབ་རྒྱས་གསུང་
བར། སྐུ་གསུང་ཐུགས་རྟེན། མགོ་དཀར་དང་རྒྱུའི་ཉེར་སྤྱད་མཚར་ཁྱད་ཁ་ཤས།
གོས། ཧ་སག ཕྲུག་སོགས་ཡུག་འགའ་རེ་དང་། པགས་རིགས། དངུལ་རྡོ་ཚད་
ལྔ། ཆིབས་ཆེན་སྒ་དངུལ་ཤན་མ་ཆ་མཚུངས། ཆིབས་རོགས། གཞན་རྟ་ནོར་
རྣམ་གྲངས་དུ་མའི་དངོས་འབུལ་གཟབ། སྙན་རྒྱུད་མན་ངག་བྱེ་བའི་མཛོད་
འཛིན་ཨ་མཆོག་སྤྲུལ་པའི་སྐུ་རིན་པོ་ཆེ་ནས་འཇིགས་བྱེད་དང་ཀུན་རིག་གི་་་་་་
མཆོག་ཁྲུས། བླ་མ་མཆོད་པ་སོགས་གསུང་བར། སྐུ་གསུང་ཐུགས་རྟེན། གོས།
ཕྲུག ཐེར་མ། ཁུ་ལང་དར་རས་ཡོ་བྱད་སྣ་ཚོགས། དངུལ་རྡོ་ཚད་གསུམ། རྟ་
ཆེན་གཉིས། མཛོ་གསུམ་སོགས་ཕུལ། དྷཱི་ཕུག་ཆོས་རྗེའི་སྤྲུལ་སྐུ་རྣམ་གཉིས་སོ་སོ་
ནས་ཀུན་རིག་གི་སྒོ་ནས་མཆོག་ཁྲུས་དང༌། བླ་མཆོད་སོགས་གསུང་བར། སྐུ་
གསུང་ཐུགས་རྟེན། གོས། ཕྲུག མཆོད་ཆ་ཉེར་སྤྱད་ཀྱི་རིགས། དངུལ་རྡོ་ཚད་
གཉིས་རེ། རྟ་ཆེན་གཉིས་རེ། མཛོ་གསུམ་རེ་སོགས་ཕུལ། བཀའ་དྲིན་མཚུངས་
མེད་ཡབ་རྗེ་ཤིང་བཟའ་རྡོ་རྗེ་འཆང་ཆེན་པོའི་མཆོག་སྤྲུལ་རིན་པོ་ཆེར་བསྔོ་་་་་་་
འབྲེལ་ཞུ་རྟེན་དུ་མཛོད་གོས་ན་བཟའ་གྱོན་འདང༌། ཕྲུག་ཡུག རྟ་ཆེན་རྩེར་སོན་
སོགས་ཕུལ། ལཱ་ཁ་ཧུ་ཐོག་ཐུ་ཚང་གདུང་མཇལ་དུ་ཕེབས་པར། དངུལ་རྡོ་ཚད་
གཅིག གོས་ཕྲུག་རྟ་ཆེན་སོགས་ཕུལ་ཞིང༌། གཙང་པཎྜི་ཏའི་ཡང་སྤྲུལ་དང་
གཙང་ཆུང་བ་ཚང་གཉིས་ལ་བསྔོ་རྟེན་དུ་དངུལ་དང་ཕྲུག་སོགས་ཕུལ། སྐྱབས་
རྗེ་རྡོ་རྗེ་འཆང་རང་ཉིད་ཀྱིས་ཆོས་འབྲེལ་གསན་པའི་བླ་མ་སྨྲ་བའི་དབང་ཕྱུག་ད་
ཚང་དགེ་བཤེས་རིན་པོ་ཆེ། མན་ངག་རྒྱ་མཚོའི་གཏེར་མཛོད་རྗེ་ངག་དབང་
བསྟན་དར། ཀུན་སྤངས་རྣལ་འབྱོར་པ་དཀོན་མཆོག་རྒྱལ་མཚན་གསུམ་དང་།
གྲུབ་དབང་རྡོ་བ་རིན་པོ་ཆེ་རྣམས་ལ་དངུལ་རྡོ་ཚད་རེ། གྲུབ་ཆེན་སྐལ་ལྡན་རྒྱ་
531



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཚོའི་སྐུ་ཕྲེང་དྲུག་པ་སྐྱབས་མགོན་རྡོ་རྗེ་འཆང་བློ་བཟང་སྐལ་ལྡན་བསྟན་པའི་་་
རྒྱལ་མཚན། ངེས་པ་དོན་གྱི་བསྟན་པའི་གསལ་བྱེད་ཆེན་པོ་ཞྭ་དམར་རྡོ་རྗེ་
འཆང་། མཆོག་རྩེ་གསེར་ཁྲི་རིན་པོ་ཆེ་རྣམ་པ་གསུམ་ལ་དངུལ་རྡོ་ཚད་རེ་དང་། །
རྟ་ཆེན། གོས་ཕྲུག་སོགས་རྣམ་གྲངས་དུ་མ། གཞན་ཡང་། བཤད་སྒྲུབ་བསྟན་
པའི་མངའ་བདག་སྒོ་མང་མཁན་ཆེན་རིན་པོ་ཆེ། གནས་ལྔ་ཀུན་གཟིགས་མཁྱེན་
པའི་གཏེར་ཆེན་བདེ་ཐང་རྡོ་རྗེ་འཆང་། ངག་གི་དབང་ཕྱུག་དབལ་མང་མཆོག་
སྤྲུལ་རིན་པོ་ཆེ། ཧོར་ཚང་གསེར་ཁྲི་རིན་པོ་ཆེའི་ཡང་སྤྲུལ། སྡེ་བ་མཆོག་སྤྲུལ་
རིན་པོ་ཆེ། ཆོས་པ་རྒྱ་མཁར་ཚང་། སྐྱབས་རྗེ་ཨ་རོལ་རིན་པོ་ཆེའི་ཡང་སྤྲུལ། །
རོང་བོ་མཁན་ཆེན་རིན་པོ་ཆེའི་མཆོག་སྤྲུལ་དང་། སྨད་སོག་ནོར་བུ་སྤྲུལ་པའི་སྐུ།
ཚ་གན་ཧུ་ཐོག་ཐུའི་ཡང་སྤྲུལ། ཁོ་བོ་ཅག་སོགས་ཕྱོགས་ཀྱི་བླ་མ་སྤྲུལ་པའི་སྐུ་ཆེ་
ཕྲ་དུ་མར་བབས་བསྟུན་གྱི་དངུལ། གོས་ཕྲུག ཉེར་སྤྱད། རྟ་ཆེན། བཞུགས་
གདན་རྒྱབ་ཡོལ་སོགས་ཀྱི་བསྔོ་རྟེན་རྒྱ་ཆེ་བ་དང་། གཞན་ཡང་བཀྲ་ཤིས་ལྷུན་པོ་
སོགས་དབུས་གཙང་གི་འབུལ་སྡུད་པ་རྣམས་དང༌། ལྷ་མོ་ཉིན་སྲིབ་ཀྱི་དགོན་
གཉིས་ཀྱི་ཚོགས་ཆེན་དང་། རྒྱུད་པ། དུས་འཁོར་རྣམས་ཀྱི་མཁན་པོ་དང་། ཁྲི་
བའི་ལས་ཁུར་འཛིན་བཞིན་པ་དང་། ཟུར་བཞུགས་པ། སྤྲུལ་སྐུ་རྣམས་དང་
དགོན་ལག་སོ་སོའི་ཁྲི་བ་ཐམས་ཅད་དང༌། ཕྱོགས་གཞན་གྱི་བླ་སྤྲུལ་མང་པོ་
བཅས་སོ་སོར་བབས་བསྟུན་གྱིས་དངུལ་རྡོ་ཚད་ནས་སྲང་བཅུ་ཡན་ཆད། རྟ་
ནོར་ལྔ་དྲུག་ནས་རེ་རེའི་བར་དང་ཕྲུག་སོགས་ཀྱི་དངོས་འབུལ་གྱ་ནོམ་པ་ཕུལ། །
གདན་ས་ཆེན་པོ་འདི་ཀའི་ཚོགས་ཆེན་དང་། ལྷ་མོ་ཉིན་གྱི་གྲྭ་ཚང་ལ་མང་ཇ་
ཉིན་འཁྱོང་བརྒྱད་རེ། ཇ་རྒྱ་མ་ལྔ་རེའི་ཕོགས་ཆེན་བཅས་ཇ་མར་རྒྱ་མ་བཅུ་
གསུམ་རེའི་སྐུ་འགྱེད་དང་། གདན་ས་ཆེན་པོ་བཀྲ་ཤིས་འཁྱིལ་གྱི་ཚོགས་ཆེན་ལ་
མང་ཇ་བཞེས་ཐུག་དོང་ཙེ་ཁྲོན་རེའི་འགྱེད་བཅས་ལ་དངུལ་སྲང་སྟོང་ཕྲག་
532



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཅིག་དང་སུམ་བརྒྱ། རོང་བོ་དགོན་ཆེན་ལ་མང་ཇ་འགྱེད་བཅས་སུ་དངུལ་
སྲང་ལྔ་བརྒྱ། རྭ་རྒྱའི་དགོན་ལ་དངུལ་སྲང་ཉིས་བརྒྱ། གཙང་དགོན་པར་དངུལ་
སྲང་བརྒྱ། ཧོར་ཚང་དགོན་གསར་ལ་དངུལ་སྲང་བརྒྱ་དང་དོན་ལྔ། རྒུམ་པའི་
དགོན་པར་དངུལ་སྲང་བརྒྱ། གཙོས་དགོན་པར་དངུལ་སྲང་བརྒྱ། རྔ་བའི་
དགོན་གསར་ལ་དངུལ་སྲང་བརྒྱ། རྔ་བའི་སྒོ་མང་སྒར་ལ་དངུལ་སྲང་ལྔ་བཅུ་
དང་རྟ་གཉིས། ཨ་མཆོག་མཚན་ཉིད་དགོན་ལ་དངུལ་སྲང་ལྔ་བཅུ། མ་དགོན་ལ་
དངུལ་སྲང་བདུན་ཅུ་དོན་ལྔ། ད་ཚང་དགོན་པར་དངུལ་སྲང་བརྒྱ་རྣམས་དང་། །
གཞན་ཡང་། ལྷ་ཆབ་སྒར། རོང་ངར་དགོན། གཏེར་ལུང་དགོན། ཁ་གྱའི་
དགོན་གསར་རྙིང་གཉིས། གནམ་ལའི་དགོན། མཛོད་དགེ་དགོན་གསར་རྙིང་
གསུམ། རྨོག་རུའི་སྒར། ཀླུ་ཆུང་སྒར། ཁང་གསར་ཉིན། རྒྱལ་དགེའི་དགོན། །
དྲན་པའི་དགོན། བྲག་ཤུལ་འགོའི་རི་ཁྲོད། གཟའ་རུའི་དགོན། ལོ་དགེའི་དགོན།
ཚོང་རུའི་དགོན། བར་མའི་དགོན། མཛོད་རུའི་དགོན། དཔལ་ཤེས་དགོན་གོང་
འོག་གཉིས། བཀྲ་ཤིས་དགོན། ཚ་ཁོ་དགོན། ཏིའུ་སྒང་དགོན། བོ་ཤོད་དགོན།
སྔོ་ཆེའི་རི་ཁྲོད། ལྷ་བསོ་དགོན། སུམ་མདོའི་དགོན། སེ་རའི་དགོན། སྟག་ཚ་
དགོན། གྲོ་ཚང་དགོན། གནས་གཞིའི་རི་ཁྲོད། ཆོས་རྗེའི་སྒར། བན་ཡིའི་དགོན།
ར་བོང་དགོན། བྱམས་མེའི་དགོན། ཐང་སྐོར་དགོན། མཚན་སྒྲོག་དགོན། ཞལ་
ཤུལ་རི་ཁྲོད། ཚ་གན་བེ་ཤིང་། རྩེ་དབུས་རི་ཁྲོད། མཚེ་དགོན། དགོན་ཚང་གི་
དགོན་པ། གཉན་རྩེ་དགོན། སྔོ་ཤུལ་དགོན། བསུ་བའི་དགོན། ཁ་ཤིའི་དགོན།
ཕོ་ཚིགས་དགོན། རྟོགས་ལྡན་དགོན། གདོང་རིའི་དགོན། གཞུ་ཤུབ་དགོན།
དཀར་ཆེན་དགོན། མདོ་བ་དགོན། དགོན་སར། བྲག་དཀར་དགོན་པ། ཚོ་
བདུན་དགོན་པ་སོགས་གདན་ས་རང་གི་དགོན་ལག་ཏུ་གཏོགས་པ་དང་མི་་་་་་་
གཏོགས་པའི་དགོན་པ་ཆེ་ཆུང་། སྒྲུབ་སྡེ། རི་ཁྲོད་ཚུན་ཆད་དུ་དངུལ་སྲང་
533



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཁོར་དུ་མ་དང་། རྟ་ནོར་ལྔ་དྲུག་ནས་རེ་རེ་ཡན་ཆད་ཀྱི་ཇ་ཚུལ་འགྱེད་གཏོང་
སྒོའི་རིམ་པ་མཐའ་ཡས་པ་ཕུལ། དེ་ལྟར་ཟག་མེད་ཐུགས་ཀྱི་དགོངས་པ་ཡོངས་
སུ་རྫོགས་པའི་ཆེད་དུ་རྣམ་དཀར་གྱི་དགེ་ཚོགས་འབྱམས་སུ་ཀླས་པ་བསྒྲུབས་་་་་་
པའི་སོང་ཐོ་རགས་པ་ཙམ་ནི། དངུལ་རྐྱང་བ་རྡོ་ཚད་བརྒྱ་དང་ལྔ་བཅུ་ང་དགུ་
དང་སྲང་བཞི་བཅུ་ཞེ་དྲུག་ཞོ་ལྔ་སྐར་ལྔ། རྟ་ཕོ་བརྒྱ་དང་ང་གསུམ། མཛོ་ཆེན་
བརྒྱད་ཅུ་གྱ་བཞི། ཟོག་ཆེ་ཆུང་བཅུ་བདུན། ཕྲུག་བུབས་དགུ་བཅུ། ཏཱ་བུབས་
ཉིས་བརྒྱ་དང་བཅོ་བརྒྱད། མར་རགས་རྩིས་རྒྱུ་མ་སྟོང་ཚོ་བདུན་དང་བརྒྱ་དང་
སུམ་ཅུ། ཇ་ལན་ཆེན་བརྒྱ་ལྷག ཞོའུ་ཉི་ཤུ་རྩ་གཅིག འབྲས་དང་ཕྱེ་རྩམ་པ་
བཅས་སྐྱེ་སྣོད་སྟོང་དང་བརྒྱ་ཙམ། གོས་མདོག་སྣ་ཚོགས་སུམ་ཅུ་སོ་ལྔ། ཧ་སག་
བཅུ། ཐེར་མ་བུབས་བཅོ་བརྒྱད། ཡུ་མོ་ཏཱན་བཅུ་གཉིས། སྤུ་རས་བཞི། གོས་
ཆུང་ཉི་ཤུ་རྩ་གསུམ། སྟག་གཟིག་ཝ་སྲམ་སོགས་གཅན་གཟན་གྱི་པགས་རིགས་
དུ་མ། ཡང་ཏཱ་ཉི་ཤུ་རྩ་གཉིས། ཁུ་ལང་བཞི། ཁེ་བི་སིའི་བཞུགས་གདན་རྒྱབ་
ཡོལ་དུ་མ། ཡང་སྔ་སོར་ཞལ་ཆེམས་ཀྱི་གསུང་ཟུར་ཅུང་ཟད་ཡོད་པ་བཞིན།
སྐྱབས་རྗེ་བཀའ་དྲིན་ཅན་དེ་ཉིད་ཀྱི་དགོངས་རྫོགས་ཀྱི་ཆེད་དུ་དམིགས་ཏེ།
མཚུངས་མེད་མཁྱེན་པའི་སྤྱན་ལྡན་སྐུ་དབོན་ཆོས་འཕེལ་པས་བཀོད་ཁྱབ་མཛད་་
ཅིང༌། དེ་མཐུན་སྦྱིན་བདག་ཆེན་པོ་དམེ་རྒྱལ་སྲས་ནས་ཀྱང་རྔ་བའི་ཕྱོགས་ཀྱི་
ཡིག་མཁན་མཁས་པ་འགའ་རེ་མངགས་ཏེ་གཞི་མཐིང་ཤོག་བཟང་པོའི་ངོས་ལ་་་
གསེར་ཞུན་འབའ་ཞིག་གིས་བརྗོད་བྱའི་དོན། རྗོད་བྱེད་ཀྱི་ཚིག བྱིན་རླབས་ཀྱི་
ཚན་ཁ་གང་ནས་ཀྱང་རྒྱལ་བའི་བཀའ་དང་ཁྱད་པར་མ་མཆིས་པ། ཁམས་
གསུམ་བླ་མ་ཆོས་ཀྱི་རྒྱལ་པོ་ཤར་ཙོང་ཁ་པ་བློ་བཟང་གྲགས་པ་དཔལ་བཟང་པོའི་
ཐུགས་ཀྱི་ཉིང་ཁུ་བཀའ་འབུམ་རིན་པོ་ཆེ་པོ་ཏི་ཆེན་པོ་བཅུ་དགུ་བཞུགས་པ་་་་་་
ཡོངས་སུ་རྫོགས་པ་ལེགས་པར་བཞེངས་ཏེ། མཛོད་གོས་ཀྱི་ན་བཟའ་སྤུས་གཙང་
534



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱི་ནང་གཉིས་རེ། གླེགས་ཤིང་བཟོ་ཁྱད་ཕུན་སུམ་ཚོགས་པའི་གདོང་རྣམས་
དངུལ་གྱིས་ཤན་ཏེ། པ་ཏྲ་དང་ནོར་བུའི་ཕྲ་ཚོམ། གཡུ་བྱུར་གྱི་ཕྲ་བརྒྱད་རེས་
སྤྲས་པ། ཆོས་ཆབ་དངུལ་ལས་བྱས་པ་གཡུ་བྱུར་གྱི་ཕྲ་གསུམ་རེས་བརྒྱན་པ་ཆ་
འགྲིག གླེགས་ཐག་ཀྱང་རས་སྐུད་ཀྱིས་འཐགས་སུ་བསྐྲུན་པ་སྤུས་ལེགས་དང་། །
གདོང་དར་རྣམས་ལ་བྱུར་ཆུང་མང་པོའི་དྲ་ཕྱེད་དང་བཅས་པ་དང་། ཡིག་རིས་
པའི་འབུལ་བ་མགོ་མཇུག་གི་སྟོན་མོ་སོགས་དང་བཅས་པའི་སོང་ཐོ་དངུལ་རྐྱང་་་
དང་ཟོང་གི་དངོས་པོ་བྱིན་པས་རིན་ཐང་གཉིས་ཀ་ཁྱོན་བསྡོམས་ན་སྲང་སྟོང་་་་་་
ཕྲག་གཉིས་དང་བརྒྱ་དང་བཞི་བཅུ་ཞེ་ལྔ་དང་ཞོ་བཞི་སྐར་མ་བརྒྱད་སོང་་་་་་་་
འདུག དེ་བཞིན་དུ་ཚོགས་ཆེན་འདུ་ཁང་བཟང་པོ་ཞིག་བཞེངས་རྒྱུའི་ཐུགས་
འདུན་ཡོད་པ་ཞལ་བཞུགས་སྐབས་ཐོག་ཏུ་མ་ཁེལ་བ་འདི་སྐབས་ཐུགས་བཞེད་་་་་
སྐོང་བའི་དགོངས་རྫོགས་སུ་དམིགས་ཏེ་འདུ་ཁང་གི་ཐེབས་སུ་དངུལ་བྲེ་ཆེན་ཉི་་་
ཤུ་རྩ་ལྔ། དངུལ་ཁྲོབ་ཉི་ཤུ་རྩ་གསུམ་དང་བཅས་ཁྱོན་བསྡོམས་ན་རྡོ་ཚད་བཞི་
བཅུ་ཞེ་བརྒྱད། མར་རྒྱ་མ་སྟོང་ཚོ་བཅུ། བོད་ཇ་བརྒྱ་དང་ཉི་ཤུ་རྩ་གསུམ། ཤིང་
རྟ་ལྕགས་ཤན་སྒ་དང་བཅས་པ་ཆ་འགྲིག་བཅུ། ལྕགས་གཞོར་ཆེ་ཆུང་བཞི་བཅུ་
ཞེ་དགུ། ལྕགས་ཁེམ་བཞི་བཅུ། ཧང་འཕན་ཉི་ཤུ་རྩ་བདུན། ལྕགས་འཇའ་བཞི།
གསེར་ཏོག་ཁྲུ་ཙི་བདུན་ཅན་གཅིག ཆོས་འཁོར་ཁྲུ་ཙི་ལྔ་དང་ཚུན་ལྔ་ཅན། རི་
དྭགས་ཕོ་མོ་ཁྲུ་ཙི་གསུམ་ལྷག་བཅས། རྒྱལ་མཚན་ཁྲུ་ཙི་ལྔ་ཅན་ཆ། ཡང་རྒྱལ་
མཚན་ཁྲུ་ལྔ་དང་ཚུན་ལྔ་ཅན་ཆ། སྒོ་ཆེན་ངོས་སུ་སྦྱར་བའི་ཟི་མགོ་ཆེ་བ་གཉིས་
བཅས་དང་། དེ་ལྟར་ཇ་མར་དངུལ་བཅས་བསྡོམས་ན་རྡོ་ཚད་བརྒྱད་ཅུ་གྱ་
གཅིག་དང་སྲང་བཅུ་གསུམ་ཞོ་དོ། ནང་བཞུགས་སྐུ་བརྙན་རྒྱ་ནག་མ་གསར་
བཞེངས་ཀྱི་རིམ་པ་ལ། རྗེ་རིན་པོ་ཆེའི་སྐུ་བསྐུམ་ཁྲུ་དོ་ཅན་གཅིག ཡང་ཁྲུ་ཚད་
གཅིག ཐུབ་དབང་གི་སྐུ་ཁྲུ་བདུན་ཅན་དང་མཆོག་ཟུང་གཉིས་ལ་ཁྲུ་གསུམ་རེ་
535



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡོད་པ། སྒྲོལ་མ་ཁྲུ་ཚད་མ་གཉིས། སྒྲོལ་དཀར་ཁྲུ་ཚད་མ་བདུན། ཚེ་དཔག་མེད་
ཁྲུ་ཚད་གསུམ། རྣམ་རྒྱལ་མ་ཁྲུ་ཚད་ཅན་གསུམ། ཐུགས་རྗེ་ཆེན་པོ་ཕྱག་བཞི་བ་
ཁྲུ་ཚད་གཉིས་ཅན། ཐུགས་རྗེ་ཆེན་པོ་བཅུ་གཅིག་ཞལ་རྩེ་ཁྲུ་ཅན་གཉིས། ཕྱག་
སྟོང་སྤྱན་སྟོང་རྩེ་ཁྲུ་གང་ལྷག་ཅན་གཅིག འོད་དཔག་མེད་ཁྲུ་ཚད་མ་གཅིག
སྨན་བླ་ཁྲུ་ཚད་མ། ཐུབ་དབང་ཁྲུ་ཚད་མ་གསུམ། ཇོ་བོའི་སྐུ་ཁྲུ་ཚད་མ། མར་མེ་
མཛད་རྩེ་ཁྲུ་གང་ལྷག་ཙམ། ལྟུང་བཤགས་ལྷ་སོ་ལྔ་རྩེ་ཁྲུ་གང་ཅན་གྲས་མཚུངས།
དེའི་གཙོ་བོ་ཐུབ་དབང་ཁྲུ་ཕྱེད་དོ་ཅན། མཆོག་ཟུང་ཁྲུ་ཚད་མ། གནས་བརྟན་
བཅུ་དྲུག་ཁྲུ་ཚད་མ་གྲས་མཚུངས། གཙོ་སྐུ་ཐུབ་དབང་རྩེ་ཁྲུ་གང་ལྷག་ཙམ།
མཆོག་ཟུང་གཉིས་ཁྲུ་ཚད་མ། རྒྱལ་ཆེན་བཞི། དགེ་བསྙེན་དྷརྨ། ཧྭ་ཤང་དང་
བཅས་པ། འཇམ་དབྱངས་བརྟན་པའི་འཁོར་ལོ་ཁྲུ་གཉིས་ཅན། མི་འཁྲུགས་པ་
ཁྲུ་ཕྱེད་གསུམ་ཅན། ཇོ་བོའི་སྐུ་བརྙན་ཁྲུ་གསུམ་ཅན། མཆོག་ཟུང་རྩེ་ཁྲུ་གང་
ལྷག་བཅས་སྐུ་བརྙན་བརྒྱ་ཐམ་པ་ཡོད་པ་འདི་དག་གི་རྒྱུ་ཡོན་སོགས་མ་བརྩིས་་་་
པར་ཇ་ལག་ཡོ་བྱད་གསེར་ཏོག རྒྱལ་མཚན་སོགས་ཀྱི་རིན་ཐང་དངུལ་ཐོག་ཏུ་
ཕབ་ན་དངུལ་རྡོ་ཚད་སུམ་ཅུ་སོ་བཞི་དང་སྲང་སོ་དྲུག་ཞོ་བརྒྱད་སྐར་མ་བཞི། །
དེ་དག་སྔ་ཕྱི་ཁྱོན་བསྡོམས་ན་རྡོ་ཚད་བརྒྱ་དང་བཅུ་དྲུག་དང་སྐར་མ་བཞི་ནང་་་་
ཆེན་རང་ནས་བཞག གཞན་གྱིས་ཀྱང་ཡབ་རྗེ་མཆོག་གི་དགོངས་པ་ཡོངས་སུ་
རྫོགས་པའི་ཆེད་དུ་དགོངས་ནས་འདུ་ཁང་ཆེན་མོའི་ཐེབས་སུ། རྒྱལ་ཚབ་གཙང་
བླ་རིན་པོ་ཆེ་ནས་རྡོ་ཚད་བཅུ་གསུམ་དང་སྲང་ལྔ། ཨ་ལགས་སྨོན་ལམ་སྐུ་བར་
མའི་དགོངས་རྫོགས་སུ་དམིགས་ཏེ་རྡོ་ཚད་དྲུག་དང་སྲང་སུམ་ཅུ་རྩ་ལྔ་དང་ཞོ་ལྔ།
དུས་འཁོར་སློབ་ཟུར་རྡོ་ཟུག་དགེ་འདུན་ཚང་ནས་རྡོ་ཚད་བཅུ་བཞི། བཟོད་པ་
ནག་རིས་རྡོ་ཚད་ཉི་ཤུ་དང་བཅས་པའོ། །ཡང་བླ་བྲང་རང་ནས་གདན་སའི་རྒྱུད་
པ། མཚན་ཉིད། དུས་འཁོར་བཅས་པའི་གྲྭ་ཚང་གསུམ་སོ་སོར་དངུལ་སྲང་སྟོང་
536



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྲག་གཅིག་དང་བརྒྱ་དང་བཞི་བཅུ་ཐམ་པ་དང་ཞོ་དགུ་སྐར་མ་དོ་རི་བའི་མཆོད་
རྫས་ཉེར་སྤྱད་མང་པོ་ཞིག་ཀྱང་དགོངས་རྫོགས་སུ་དམིགས་ཏེ་བཞག་གོ །དེ་
ཡང་རང་རེའི་བླ་མ་རྒྱལ་བ་ཙོང་ཁ་པ་ཆེན་པོའི་སྐུ་གདུང་རིན་པོ་ཆེ་རིལ་བོ་མ་་་
ཉམས་པར་སྙིང་པོར་བཞུགས་པའི་མཆོད་རྟེན་ཐུགས་སྲས་བུ་ཆེན་རྣམས་ཀྱིས་་་་
གདན་ས་ཆེན་པོ་དགའ་ལྡན་རང་དུ་བཞེངས་པའི་རྟེན་འབྲེལ་གྱིས་སྔོན་ནས་ད་་་
ལྟའི་བར་དུ་དཔལ་མཉམ་མེད་རི་བོ་དགེ་ལྡན་པའི་བཤད་སྒྲུབ་ཀྱི་བསྟན་པ་བོད་་
གངས་ཅན་གྱི་གྲུབ་མཐའ་ཐམས་ཅད་ལས་དབུ་འཕང་མཐོ་བ་འདི་བྱུང་བར་་་་་
གསུངས་ཤིང་། སྔོན་མཁས་གྲུབ་ཁྱུང་པོ་རྣལ་འབྱོར་གྱིས་ངའི་སྤུར་འདི་རིལ་
བོར་བཞག་ན། ཆོས་བརྒྱུད་འདི་ཆུ་བོའི་རྒྱུན་ལས་རིང་བ་དང་། ཞོང་ཞོང་འདི་
རྡོ་རྗེ་གདན་གཉིས་པ་ལྟ་བུ་ཞིག་ཡོང་བ་ཡིན་ཏེ་ཁྱེད་རྣམས་ཀྱི་གྲོས་ངན་ཞིག་་་་་
བྱེད་པ་འདྲ་ཞེས་གསུངས་ཤིང༌། རྗེས་སུ་ཁམས་སོག་ནས་འདུས་པའི་སློབ་མ་
རྣམས་དབང་ཆེ་བས་སྐུ་གདུང་བཞུས་ནས་སོ་སོས་གདུང་སྐལ་ཁྱེར་བས་རྟེན་་་་་་
འབྲེལ་ཅུང་ཟད་འཕྱུགས་པར་གསུངས་པ་ལྟ་བུའང་ཡོད་མོད། སྐུ་དབོན་ཆོས་
འཕེལ་ཉིད་གང་ཅིར་མཁྱེན་རྒྱ་མཆོག་ཏུ་ཡངས་པས་སྐྱབས་མགོན་བཀའ་དྲིན་་་་
ཅན་དེས་རང་ཅག་རྣམས་ལ་ཐུགས་བརྩེ་བས་རྗེ་ཉིད་དངོས་ཀྱི་ཞལ་སྐྱིན་དུ་སྐུ་་་་
གདུང་རིན་པོ་ཆེ་འདི་ཉིད་ཚོགས་གསོག་པའི་ཞིང་དུ་སྩལ་བ་འདི་ལྟར་མ་ཉམས་་
པར་བཞུགས་སུ་གསོལ་བ་ལས་ཞུགས་ལ་སྦྱངས་པར་སུ་ཞིག་གིས་ཕོད་ཅེས་་་་་་་
གསུང་བ་དང༌། རྗེ་བླ་མ་གང་དེས་ལོ་སྔ་མའི་ཟླ་བ་བཅུ་གཉིས་པའི་ནང་ནས་
གསོལ་ཞོ་ཅུང་ཟད་ཀྱང་མ་བཞེས་པའི་དགོངས་གཞི་ཡང་རྗེས་སོར་དཔྱད་ན་སྐུ་་་
རིན་པོ་ཆེ་མ་ཉམས་པ་རིལ་བོར་ཞོག་ཅིག་པའི་བརྡར་དཔྱོད་ལྡན་རྣམས་ཀྱིས་་་་་
གླེང་བ་མིང་དོན་དང་མཐུན་པར་སེམས་སོ། །དེ་མཚུངས་རྗེ་ཉིད་ཀྱི་རྩ་བའི་བླ་
མ་སྨྲ་བའི་དབང་ཕྱུག་དམ་པ་ད་ཚང་དགེ་བཤེས་རིན་པོ་ཆེ་བྱང་ཆུབ་འོད་ཟེར་་་་
537



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དཔལ་བཟང་པོ་དང༌། ཀུན་སྤངས་བྱ་བྲལ་དབང་པོ་རྗེ་དཀོན་མཆོག་རྒྱལ་
མཚན་པ་རྣམ་པ་གཉིས་དང་། འཇམ་མགོན་སྨྲ་བའི་དབང་ཕྱུག་བདེ་ཐང་
མཁན་སྤྲུལ་རིན་པོ་ཆེ་རྣམས་ཀྱི་ཐུགས་བརྟག་ཐམས་ཅད་མཐུན་པར་རིལ་་་་་་་
བཞུགས་ཞུས་ན་ཤིན་ཏུ་ལེགས་ཚུལ་བབས་པ་ལྟར་ལས་རང་གར་འོལ་ཚོད་ཀྱིས་་་་
བྱས་པ་གཏན་ནས་མ་ཡིན་ལ། ཡབ་རྗེ་དམ་པ་གང་གི་ཐུགས་བསྐྱེད་ཀྱི་འབྲས་བུ་
དང་འཕྲིན་ལས་ཀྱི་འཇུག་པ་སྲིད་མཐའི་བར་དུ་རྒྱུན་མར་འབྱུང་བའི་ཁྱད་པར་་་
དང་། བྱིན་རླབས་ཀྱི་ཕུང་བོ་ཟད་མི་ཤེས་པའི་བྱེད་པོར་གདུང་རྟེན་ཡིད་བཞིན་
ནོར་བུ་མ་ཉམས་པར་བཞུགས་བཞེད་ཀྱི་དགོངས་པ་ཡོད་པ་དང༌། གདན་ས་
ཕན་ཚུན་སོགས་ཀྱི་བླ་མ་ཁྲི་གདན་ཟུར། སྐུ་དབོན་ཆེ་ཆུང་། ཞབས་ཕྱི་གྲྭ་སློབ།
དགེ་འདུན་གྱི་སྡེ་ཆེ་ཕྲ་སྦྱིན་བདག་དང་བཅས་པ་རྣམས་ཀྱི་དད་པ་དང་དམ་ཚིག་
གཙང་ཞིང༌། སྔོན་ཆད་བཤེས་གཉེན་བསྟེན་ཚུལ་གྱི་གནད་མ་འཕྱུགས་པ་སོགས་
ཕྱི་ནང་གི་རྒྱུ་རྐྱེན་རྟེན་འབྲེལ་ཕུན་སུམ་ཚོགས་པ་རྣམས་དུས་དུས་སུ་སྨིན་པའི་་་་་
སྟོབས་ཀྱིས་སྐུ་གདུང་རིན་པོ་ཆེའི་བགྱི་འོས་ཇི་སྙེད་ཡོད་པ་ཐམས་ཅད་ལས་སླ་་་་
ཞིང་། འགྲུབ་སླ་བ་སོགས་ངོ་མཚར་བ་ཤ་སྟག་བྱུང༌། དེ་ནས་སྐུ་དབོན་ཆོས་
འཕེལ་གྱིས་བཀོད་ཁྱབ་མཛད་དེ། མཛོད་གོས་སེར་པོས་གཡོགས་པའི་ཟ་མ་ཏོག་
ཤིན་ཏུ་མཛེས་པ་གཉིས་གསར་བསྐྲུན་མཛད་པ་ལ་སྐུ་གདུང་རིན་པོ་ཆེ་རེས་མོས་་
བྱས་ནས་བཞུགས་སུ་གསོལ་ཏེ། ཉིད་ཀྱིས་གཙོས་དྲུང་འཁོད་བརྩོན་འགྲུས་
སོགས་ཀྱིས་རིམ་གྱིས་ཚྭ་ཕུལ་བར་ཞལ་གྱི་གཟི་མདངས་རྒྱས་ཤིང་ཕྱག་ཞབས་་་་་
སོགས་སྐུའི་ཆ་ཤས་ཐམས་ཅད་ཤིན་ཏུ་མཉེན་ཅིང་བཞུགས་སྟངས་སོགས་གང་་་་
འདོད་དུ་ཞུས་ཆོག་པ་དང་། དང་པོ་ནས་རང་བཞིན་གྱིས་རླན་ཆེར་མི་འབྱུང་
བར་ཚྭ་མ་ཕུལ་ཀྱང་ཆོག་གམ་སྙམ་པ་ལྟ་བུར་སྣང་ཞིང་། རྒྱུན་དུ་ཚྭ་ནམ་འབུལ་
རེས་ཀྱིས་སྐུའི་ཆ་ཤས་གང་ཡིན་ཀྱང་བསིལ་བའི་སྣང་བ་མེད་པ་དང་། ཚྭ་དང་
538



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པོར་ཕུལ་ནས་བདུན་ཕྲག་གསུམ་གྱི་མཚམས་སུ་སླར་ཡང་དྲུང་འཁོད་བརྩོན་་་་་་་
འགྲུས་དང་གསོལ་ཐབ་པ་བསམ་གཏན་གཉིས་ནས་ཚྭ་ཞིག་ཕུལ་བའི་ཚེ་སྐུ་ལ་་་་་
རླན་ཕབ་པའི་ཕྱིར་དྲི་བཟང་གི་ཆུས་ཁྲུས་གསོལ་བས་དབུ་སྟེང་ནས་དྲོད་རླངས་་་
བྱུང་བ་གཉིས་ཀས་མཐོང་ཞིང་། བདུན་ཕྲག་བདུན་ནས་སྐུའི་རླན་གཤེར་ཕལ་
ཆེར་ཐིམ་པ་སོགས་ནམ་དུ་ཡང་བརྩེ་བས་གཟིགས་པ་མ་དོར་བར་རྗེས་སུ་བཟུང་་་
བས་སྐུའི་ཞབས་ཏོག་གང་ཞིག་ཞུ་དགོས་ཀྱི་རིགས་མཐའ་དག་ཤིན་ཏུ་བསྒྲུབ་སླ་
བ་འབྱུང་བའི་བཀའ་དྲིན་སྩལ། དེ་ལྟར་སྐུ་གདུང་རིན་པོ་ཆེའི་ཞབས་ཏོག་སྒྲུབ་
སྐབས་སྐུ་དབོན་ཆོས་འཕེལ་ནས་ཐུགས་བཀོད་གནང་བ་ལྟར། ཧོར་ཟླ་གཉིས་
པའི་གནམ་གང་གི་སྔ་དྲོ་སྐུ་དབོན་ཆོས་འཕེལ་སོགས་སྐུ་གདུང་ཞབས་ཕྱི་བ་་་་་་
རྣམས་མགོན་ཁང་རྒྱལ་ཁང་སོགས་སུ་བསང་འཕྲིན་ཞུ་བར་འགྲོ་སྐབས་ནམ་་་་་་་
མཁའ་ནས་འཇའ་འོད་མང་པོ་ཤར་བ་བྱུང་། དེའི་ཕྱི་དྲོ་ནས་བཟུང་ཇི་སྲིད་
མཐར་མ་ཕྱིན་གྱི་བར་དུ་ཕྱི་ནང་ཀུན་གྱི་མཇལ་འགྲུལ་གྱི་རྒྱུན་བཀག་ནས་གདུང་་
གཡོག་གི་ཞབས་ཕྱི་བཞིས་མཚམས་ལྟ་བུ་བྱས་ཏེ་ཉིན་བཞིན་ཐུན་དྲུག་རྣལ་་་་ཡ་
འབྱོར། ཡོན་ཏན་གཞི་གྱུར་མ། བླ་མ་མཆོད་པ་བསྡུས་པ་དང༌། དགའ་ལྡན་ལྷ་
བརྒྱ་མ། དམིགས་བརྩེ་མ། རྗེ་ཉིད་ཀྱི་རྩ་བའི་བླ་མ་རྣམས་དང་རྗེ་རང་ཉིད་ཀྱི་
གསོལ་འདེབས། མཆོག་སྤྲུལ་མྱུར་འབྱོན་གྱི་གསོལ་འདེབས། འཇམ་དཔལ་
མཚན་བརྗོད། གང་བློ་མ་རྣམས་དང༌། ཡང་བླ་མ་མཆོད་པ་བདེ་སྟོང་དབྱེར་
མེད་མའི་སྒོ་ནས་ཡོན་ཆབ་ལྔ་བརྒྱ་རེ། ལྟུང་བཤགས། སྤྱི་བཤགས། རྗེ་ཉིད་ཀྱི་
གསུང་བླ་མའི་དམ་ཚིག་བསྔོ་བགྲང་དང་བཤགས་བསྡམ་བྱེད་ཚུལ་དང་འབྲེལ་་་་
བར་བརྐྱང་ཕྱག་གང་མང་། སེམས་བསྐྱེད། མྱུར་མཛད་མ། བརྐྱང་བསྐུམ་མ་
སོགས་དང༌། འཇིགས་བྱེད་དཔའ་གཅིག་གི་ཆོ་ག་དང་འབྲེལ་བར་རྡོར་སེམས་
བསྒོམ་བཟླས་དང་ཡིག་བརྒྱ། གཙུག་ཏོར་འཁོར་བསྒྱུར་གྱི་ཕྲེང་སྔགས་བཟློག་
539



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཅས། སྨོན་ལམ་ཤིས་བརྗོད་ཀྱི་བར་དང་། འདུས་པའི་རྩ་རྒྱུད་ལེའུ་རེ་སོགས་
དང་། ཕྱག་དང་སྦྲགས་ཏེ་རྐང་བརྒྱད་ཀྱི་བསྟོད་པ། ཁྲུས་གསོལ་རྒྱས་པ་དང་།
མཎྜལ་ཕུལ་ནས་ཡང་སྤྲུལ་མྱུར་འབྱོན་དང་ཚེ་རབས་རྗེས་འཛིན་གྱི་གསོལ་་་་་་་
འདེབས། མནོལ་བསང་རྒྱས་པ་རྣམས་དང་། ཆོས་སྐྱོང་རྣམས་ཀྱི་བསྐང་
བཤགས་གཏོར་འབུལ་གསེར་སྐྱེམས་འཕྲིན་བཅོལ་དང་བཅས་པ། ཐོག་མཐའ་
བར་དུ་དགེ་བའི་སྨོན་ལམ་བཅས་ཆག་མེད་དང་། གཞན་ཡང་ཞལ་ཟས། བདུག་
སྤོས། མར་མེ་རྣམས་གྲངས་མང་པོ་འབུལ་བ་ཆག་མེད་གནང་། ཟླ་བ་རེའི་ཉ་
སྟོང་ནམ་ཡིན་ལ་སྒྲོམ་མའི་མཎྜལ་བཞི་བ། ཚེས་བཅུ་གཅིག་ནམ་ཡིན་ལ་ཐེག་
ཆེན་གསོ་སྦྱོང་དང་དཔའ་ཅིག་གི་བདག་འཇུག་ཆག་མེད་བྱས། ལོ་གཅིག་པོ་
འདིའི་ཟླ་བ་རེའི་ཚེས་བཅུ་གཅིག་ནམ་ཡིན་ལ་གདུང་མཆོད་དུ་ཚོགས་སུ་ཇ་ཚུལ་་་
ནར་མ་དང་། ཕྱི་ལོ་ནས་བཟུང་དེའི་གཏོང་ཐེབས་ཀྱི་གཞི་ལ་དངུལ་སྲང་བརྒྱ་
དང་ལྔ་བཅུ་བཞག བྱ་བཏང་རྣལ་འབྱོར་དབང་པོ་དཀོན་མཆོག་རྒྱལ་མཚན་
པའི་གསུང་བཀོད་བཞིན། པཎ་ཆེན་བསོད་ནམས་གྲགས་པའི་དུས་མཆོད་དང་
བསྟུན་ནས་སྐུ་དབོན་ཆོས་འཕེལ་དང་བརྩོན་འགྲུས་རྒྱ་མཚོ་གཉིས་ནས་སྨན་གྱི་་་
ཕྱེ་མ་ཞིབ་བཏུལ་གཙང་མའི་འཇིམ་པས་ཞལ་གྱི་དཀྱིལ་འཁོར་དང་སྐུའི་ཆ་་་་་་
ཐམས་ཅད་ལ་གསོ་དགོས་ཕྲན་བུ་ཡོད་པ་རྣམས་ལེགས་པར་གསོས་ཏེ་གསེར་་་་་་
ཆབ་ཡང་ཡང་གསོལ་ཞིང་སྤྱན་དབྱེ་བ་སོགས་ཚུལ་བཞིན་ཞུས། ལུང་རྟོགས་ཡོན་
ཏན་གྱི་གཏེར་མཛོད་རྒྱལ་ཚབ་དམ་པ་གཙང་བླ་མཁན་སྤྲུལ་རིན་པོ་ཆེས་གཙོས་་་
ཞབས་ཕྱི་རྣམས་ཀྱིས་རབ་ཏུ་གནས་པའི་ཆོ་ག་བསྡུས་པའི་སྒོ་ནས་སྐྱེ་རྒུའི་བསོད་་་
ནམས་ཀྱི་ཞིང་དུ་བསྒྲུབས། དེ་མཐུན་བསླབ་གསུམ་སྡེ་སྣོད་འཛིན་པའི་འདུས་
ཚོགས་ཡོངས་ཀྱིས་ཀྱང་ཤིས་པ་བརྗོད་པའི་མེ་ཏོག་གི་ཕྲེང་བས་མངོན་པར་་་་་་་་
མཆོད་ཅིང་། སྤྱན་འདྲེན་ཁྲུས་གསོལ་རྒྱས་པ་དང་བཅས་ཚེ་རབས་ཐམས་ཅད་
540



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
དུ་ཐུགས་རྗེའི་ལྕགས་ཀྱུས་འབྲལ་མེད་རྗེས་སུ་འཛིན་པའི་སྨོན་ལམ་མཚམས་སྦྱོར་
ཀྱང་ཡང་དག་པ་མཛད་དོ། །སྐུ་ལས་བབས་པའི་བདུད་རྩི་དང༌། གདུང་དཀྲིས་
ཀྱི་གོས་དར་གསུང་ཚྭ་སོགས་ཀྱི་རྡུལ་ཕྲན་ཙམ་ཡང་ཆུད་མ་ཟོས་པར་དོ་དམ་གང་
གཟབ་བྱས་ཏེ་དད་ལྡན་བུ་སློབ་རྣམས་ཀྱི་བསོད་ནམས་ཀྱི་ཞིང་དུ་བཀྲམ་པས། །
དད་གཏོང་བསོད་ནམས་ཀྱི་དཔལ་དང་ལྡན་པ་དམེ་རྒྱལ་སྲས་མགོན་པོ་བསོད་་་་
ནམས་ཀྱིས་ཁུར་བཞེས་མཛད་ནས་རྔ་བའི་དགོན་གསར་དུ་དངུལ་དཀར་ལས་་་་
གྲུབ་པའི་མཆོད་རྟེན་ཐོག་ཚད་ཙམ་བཞེངས། དེ་བཞིན་དུ་མ་དགོན། ཚོ་བདུན་
དགོན་པ། མཁར་དགུ་ཚང་སོགས་འབྱོར་ལྡན་སོ་སོས་རང་ངོས་ནས་ཀྱང་དངུལ་
སྲང་བརྒྱ་ཕྲག་དུ་མ་ལས་བསྐྲུན་པའི་མཆོད་རྟེན་ཆེ་ཆུང་འགའ་ཞིག་བཞེངས་པ་་་
ནི། སྔོན་རང་ཅག་གི་སྟོན་པ་རྣམ་འདྲེན་བུ་རམ་ཤིང་བ་མྱ་ངན་ལས་འདས་པའི་
རིང་བསྲེལ་ཆ་བརྒྱད་དུ་བགོས་ནས་གྲོང་ཁྱེར་ཆེན་པོ་རྣམས་སུ་རང་རང་གི་་་་་་
བསོད་ནམས་ཀྱི་ཞིང་དུ་མཆོད་རྟེན་བཞེངས་པར་བཤད་པ་དང་ཆོས་མཚུངས་་་་
པར་སེམས་སོ། །བླ་བྲང་རང་ནས་མཁའ་མཉམ་སྐྱེ་རྒུ་ཀུན་གྱི་བསོད་ནམས་ཀྱི་
ཞིང་མཆོག་དམ་པ་སྐུ་གདུང་རིན་པོ་ཆེ་བཞུགས་པའི་གནས་བྱང་ཆུབ་མཆོད་་་་་་
རྟེན་ཐོག་སོ་གཉིས་ཀྱི་ཚད་ཅན་རྒྱུ་དངུལ་རྐྱང་ལས་གྲུབ་པ་བཟོ་ཁྱད་ཕུན་སུམ་་་་
ཚོགས་པ་ལ་པདྨ་རཱ་ག སུ་གནྟི། བྱི་མིག མུ་མེན། གཡུ་བྱུར། མུ་ཏིག སྤོས་ཤེལ།
དུང་གཡས་འཁྱིལ་སོགས་ཕྲ་རྒྱན་ཕོན་ཆེ་བས་སྤྲས་པ ས་མཛེས་ཤིང་ངོ་མཚར་བ་་་
བཞེངས་ཏེ་སྲིད་ན་རྙེད་པར་དཀའ་བའི་བྱིན་རྟེན་མཐའ་ཡས་པ་དང་། རྡོ་རྗེ་
འཆང་རང་ཉིད་ཀྱི་ཞལ་འདོན་དང་གཟིགས་དཔེ་བྱིན་རླབས་ཅན་གྱི་སྐོར་དང་།
རྗེ་བླ་མ་ཙོང་ཁ་པ་ཆེན་པོ་ཡབ་སྲས་ཀྱི་གསུང་འབུམ་གྱིས་མཚོན་པའི་རིང་བསྲེལ་
རྣམ་བཞིས་ཕྱུར་བུར་གཏམས། བུམ་པའི་དབུས་སུ་སྐུ་གདུང་ཡིད་བཞིན་ནོར་བུ་
ལ་ཆོས་གོས་རྣམ་གསུམ་དང་པཎ་ཞྭ་སྣེ་རིང་གསོལ་ཞིང་། ཕྱག་གཡས་ཆོས་
541



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཆད་དང༌། གཡོན་མཉམ་གཞག་གི་སྟེང་ན་རྒྱུན་གྱི་ཞལ་འདོན་དྲང་ངེས་རྣམ་
འབྱེད་ལེགས་བཤད་སྙིང་པོའི་གླེགས་བམ་བསྣམས་པ་ཞབས་རྡོ་རྗེའི་སྐྱིལ་ཀྲུང་་་་
གིས་བཞུགས་སུ་གསོལ། མདུན་དུ་རྒྱུན་བསྣམས་ཀྱི་བ་སོའི་ཌཱ་མ་རུ། ཕྱག་དྲིལ།
དངུལ་གྱི་ཀ་པཱ་ལ་བཅུད་ལྡན། དངུལ་དཀར་ལས་གྲུབ་པའི་འཁོར་ལོ་རྩིབས་
བརྒྱད་ཕྲ་རྒྱན་དང་ལྡན་པ། བཀྲ་ཤིས་པའི་དུང་དཀར་གཡས་སུ་འཁྱིལ་བ་
སོགས་མཆོད་པའི་ཡོ་བྱད་ཕུན་སུམ་ཚོགས་པ་དུ་མ་བཀོད་དེ་བདེ་ཡངས་ཚོམས་་་
ཆེན་གྱི་དབུས་སུ་ཀུན་དགའ་ར་བ་བཟོ་བཀོད་ལེགས་ཤིང་ཤེལ་སྒོ་སོགས་ཀྱིས་་་་་
མཛེས་པར་བཞུགས་སུ་གསོལ། དེ་ལྟ་བུའི་མཆོད་སྡོང་མཐོང་བ་དོན་ལྡན་རྟེན་
དང་བརྟེན་པར་བཅས་པ་ལེགས་པར་གྲུབ་པ་ལ་མཁས་བཙུན་བཟང་པོའི་ཡོན་་་་
ཏན་གྱིས་ཐུགས་རྒྱུད་མངོན་པར་མཛེས་པ་རྒྱལ་ཚབ་གཙང་བླ་རིན་པོ་ཆེ་དཀོན་་་
མཆོག་ཐུབ་བསྟན་རྒྱ་མཚོས་དབུ་མཛད། གདན་སའི་རྒྱུད་གྲྭའི་དགེ་འདུན་
རྣམས་ཀྱིས་རབ་གནས་ཆེན་མོ་སྦྱོར་དངོས་རྗེས་གསུམ་ཚང་བའི་སྒོ་ནས་སྤྱན་་་་་་
དབྱེའི་ཆོ་ག་མཛད་དེ་བྱིན་རླབས་ཟད་མི་ཤེས་པའི་གཏེར་དུ་བསྒྲུབས་པ་ལགས་་་
སོ། །མཆོད་སྡོང་ཆེན་མོ་འདིའི་རྒྱུ་དང་། ཕྲ་རྒྱན་ཉོས་པའི་རིན། ནང་བཞུགས་
གསང་བསྒྲིགས་ཀྱི་སྐོར་དང་། བཞེངས་པའི་གླ་ཡོན་བཅས་མགོ་མཇུག་གི་རྒྱུ་
སོང་རགས་པ་ཙམ་ལ། དངུལ་རྐྱང་སྲང་སྟོང་ཕྲག་བཞི་དང་བརྒྱད་བརྒྱ་སུམ་ཅུ་
རྩ་བདུན་ལྷག་ཙམ་སོང་འདུག་པས་དེང་སང་གི་དུས་ཐོག་འདིར་ཕྱི་རྒྱན་ནང་་་་་
རྟེན་གང་ཐད་ནས་རྒྱ་ཆེ་ཞིང་ངོས་གཙང་བ། གཟུངས་གཞུག་སོགས་ཀྱི་ལག་
ལེན་ཞིབ་པ་སོགས་འདི་འདྲ་ཞིག རྨ་ལྷོ་བྱང་གི་ཕྱོགས་འདིར་བཞེངས་མཁན་
ངེས་པར་དཀོན་པ་ནི་གཟུ་བོའི་བློས་བརྟག་ན་ཤེས་པ་ལྟར་རོ། །མཆོད་སྡོང་ཆེན་
མོ་གསར་བཞེངས་ཀྱི་ལོ་རྒྱུས་ཞིབ་པ་ནི་འདིར་ཡི་གེ་མང་བར་འཇིགས་ནས་མ་་་་
བཀོད་པས་མཁྱེན་པར་འདོད་པ་རྣམས་ཀྱིས་དཀར་ཆག་ཐོག་མཐའ་བར་དུ་དགེ་
542



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བའི་གཏམ་གཡས་འཁྱིལ་ཆོས་དུང་དཀར་པོའི་སྒྲ་དབྱངས་ཞེས་བྱ་བ་ཁོ་བོས་་་་་
ལོགས་སུ་བཀོད་ཡོད་པས་དེ་ལས་ཤེས་པར་བྱའོ། །སྔ་སོར་རྡོ་རྗེ་འཆང་ཞལ་མ་
བཞུགས་པའི་སྐབས་སུ་བླ་བྲང་སྐུ་ཕྱོགས་ཁམས་སུ་བཞུགས་པ་ལ་ཞུ་ཤོག་སྔ་ཕྱིར་་
ཕུལ་ཞིང་། ཤིང་སྦྲུལ( སྤྱི་ལོ༡༩ ༠༥）ལོའི་སྟོན་མདོ་སྨད་དུ་ཕེབས་པའི་ཚེ་མགོ་
ལོག་ལ་གདན་འདྲེན་ཞུ་བའི་མི་སྣ་སྐུ་ཚབ་བསམ་འཕེལ་ངོ་གཡོག་ཆེད་མངགས་་་
བྱས་ཀྱང་ཐུགས་བྲེལ་གྱིས་ཕེབས་པ་མ་ཤར། མེ་རྟ( སྤྱི་ལོ ༡༩༠༦) དྲུག་པའི་
ནང་གདན་སར་ཕེབས་ནས་མཆོད་སྡོང་རིན་པོ་ཆེ་ལ་རབ་གནས་གནང་སྟེ་རྟེན་་་
དང་བརྟེན་པར་བཅས་པ་ལ་བཀྲ་ཤིས་དགེ་ལེགས་ཀྱི་བྱིན་ཆེན་པོ་འབེབ་པར་་་་་
མཛད་དོ། །ཡོན་དུ་སྐུ་གསུང་ཐུགས་རྟེན། རྡོ་ཚད་བཅུ་བདུན། གོས་ཕྲུག་སོགས་
ཚན་གྲངས་མང་པོ། རྟ་ནོར་སུམ་ཅུ་སོགས་ཀྱི་འབུལ་ཆེན་བཏེགས། དེ་ལྟ་བུའི་
མཆོད་སྡོང་རིན་པོ་ཆེའི་རབ་གནས་གྲུབ་པ་ནས་བཟུང་མཆོད་པའི་དངོས་པོ་སྣ་་་
ཚོགས་པ་རྒྱུན་མི་འཆད་དུ་ཕུལ་ཞིང་། ཁྱད་པར་དུ་ཆུ་ཕོ་བྱི་བའི་ལོའི( སྤྱི་
ལོ༡༩ ༡༢）བརྒྱད་པའི་བཅོ་ལྔ་ནས་བཟུང་ཉིན་རེ་བཞིན་དུ་ཡོན་ཆབ་ཏིང་ཕོར་་
སྟོང་ཕྲག་རེ་དང༌། མཚན་མོ་མར་མེ་བརྒྱ་རེ་འབུལ་བའི་སྲོལ་བཟང་པོ་གཏན་
ཆགས་སུ་བཙུགས་འདུག་པས་འདི་གཅིག་པུ་ཡང་ངེས་པར་རྗེས་སུ་ཡི་རང་གི་་་་
གནས་ངོ་མཚར་བ་ཁོ་ནའོ། །བཀའ་པོ་ཏི་གཞུང་བརྒྱའི་དོན་ལ་ཐོས་བསམ་གྱི་སྒོ་
ནས་སྒྲོ་འདོགས་གཅོད་པ་ལ་རྩེ་གཅིག་ཏུ་བརྩོན་པའི་བློ་གསལ་རིགས་པ་སྨྲ་བ་་་་
བརྒྱ་ཕྲག་དུ་མའི་སློབ་གཉེར་གྱི་མཐུན་རྐྱེན་དུ་དམིགས་ཏེ་གདན་སའི་གྲྭ་ཚང་་་་་་
གཞུང་ལ། དབུ་ཕར་འདུལ་མཛོད་ཀྱི་ཡིག་ཆ་དང་། གསེར་ཕྲེང༌། རྣམ་བཤད། །
ཉི་སྣང་། རྒྱན་སྣང་སོགས་གཞུང་རེ་རེ་ཡང་ཚར་འགའ་རེ་ཡོད་པ་བཅས་ཁྱོན་
བསྡོམས་པོ་ཏི་ཉིས་བརྒྱ་ལྷག་དང༌། རྔ་བའི་དགོན་གསར་གྱི་གཞུང་དཔེ་ལ་ཡང་
དེ་མཚུངས་པོ་ཏི་སུམ་བརྒྱར་ཉེ་བ་བཞག་པ་སོགས་ཟག་མེད་ཐུགས་ཀྱི་དགོངས་་་
543



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ཡོངས་སུ་རྫོགས་པའི་ཐབས་སུ་རྣམ་དཀར་གྱི་བྱ་བ་རླབས་པོ་ཆེ་བླ་མའི་ཉེ་་་་་
གནས་དང་ཕྱག་རྫས་འཛིན་སྐྱོང་བྱེད་པ་ཕལ་མོ་ཆེས་རྗེས་སུ་ཡི་རང་ཙམ་ཡང་བྱ་
དཀའ་བའི་གནས་ཁོ་ནར་གྱུར་པ་འདི་ལྟ་བུ་གེགས་དང་ཉེར་འཚེ་མེད་པར་བགྱི་་
འོས་ཆེ་ཕྲ་ཐམས་ཅད་བྱེད་པ་པོ་སོ་སོའི་ཡིད་སྨོན་ལྷག་དང་བཅས་ཏེ་འགྲུབ་པ་་་་
ཡང་། བླ་མ་རྡོ་རྗེ་འཆང་གང་གི་ཐུགས་རྗེ་བྱིན་རླབས་ཀྱི་མཐུ་ཁོ་ནར་ཡིད་ཆེས་
རྙེད་པ་བྱུང་ངོ༌། །དེ་ཡང་མདོ་ལས། དེ་བཞིན་གཤེགས་པ་ནི་མཐོང་བས་ཀྱང་
སེམས་ཅན་གྱི་དོན་བྱེད་དོ། །ཡོངས་སུ་མྱ་ངན་ལས་འདས་པས་ཀྱང་སེམས་ཅན་
གྱི་དོན་བྱེད་དོ། །ཞེས་གསུངས་པ་ལྟར། མགོན་པོ་གང་གི་སྐུ་ཚེ་གཅིག་གི་མཛད་
པ་ཕར་ཞོག སྐུ་མྱ་ངན་ལས་འདས་པའི་རྗེས་སུ་བསྒྲུབས་པའི་རྣམ་དཀར་གྱི་བྱ་
བ་རྒྱ་ཆེ་ཞིང་ངོས་གཙང་བ་འདི་འདྲ་ནི། བསྟན་འཛིན་དམ་པ་ཕལ་མོ་ཆེའི་སྐུ་
ཚེ་གཅིག་གི་ཡུན་ལ་ཡང་འགྲུབ་དཀའ་བ་ལྟ་བུར་ཡོད་པ་ནི་ངེས་པར་གདུལ་བྱ་་་་
འདུལ་བའི་འཕྲིན་ལས་དུས་གསུམ་གྱི་བདེ་བར་གཤེགས་པ་རྣམས་ཀྱི་འཕྲིན་ལས་
དང་མཉམ་པ་ཐོབ་པའི་འབྲས་རྟགས་རྨད་དུ་བྱུང་བ་ཡིན་པར་སེམས་སོ། །སྨྲས་
པ། རིས་མེད་ཐུགས་རྗེ་གསེར་གྱི་བུམ་བཟང་ལས། །གང་ལ་གང་འདོད་ལེགས་
བཤད་བདུད་རྩིའི་བཅུད། །མཆོག་དམན་བར་མའི་གདུལ་བྱ་མཐའ་དག་ལ། །
དུས་དང་དུས་སུ་སྦྱིན་པས་ཚིམ་པར་མཛད། །བཤད་པའི་སྡེ་ཆེན་གངས་རི་
མཐོན་པོའི་སྤོར། །མང་ཐོས་གཡུ་རལ་གནམ་དུ་གསིག་པ་ཡི། །དཔལ་ལྡན་སྨྲ་
བའི་སེངྒེ་ཁྱོད་ཉིད་ཀྱི། །ལེགས་བཤད་གད་རྒྱངས་བཞད་པས་ས་གསུམ་ཁྱབ། །
རང་རིགས་རང་སྲས་ཁྲིམས་ལྡན་འདུས་ཚོགས་ལ། །འཇམ་དཔལ་རྡོ་རྗེ་ཁྲོས་
པའི་སྨིན་བྱེད་དབང་། །ངོ་མཚར་ཟབ་དོན་བདུད་རྩིའི་སྐྱེས་དང་བཅས། །སྩལ་
ཏེ་རེ་བློའི་བུམ་བཟང་བྱུར་བུར་གཏམས། །དཔལ་ལྡན་ཆོས་སྲིད་འབྱོར་བའི་
བང་མཛོད་དང་། །དགེ་བཅུའི་ཁྲིམས་ཀྱིས་མཛེས་པའི་ཡུལ་གླིང་དེའི། །འཁོར་
544



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྱི་ཐ་མ་རྗེས་སུ་འཛིན་པའི་ཆེད། །ཀུན་ཕན་ཐུགས་རྗེའི་སྤྲིན་ཕུང་གཡོ་བཞིན་
བྱོན། །སྣང་སྟོང་སྒྱུ་མའི་འཕྲུལ་གྱིས་བསྐྲུན་པ་ཐུགས་གསུང་སྐུ་ཡི་འཁོར་ལོའི་
དབུས། །མདའ་ལྔ་བ་སོགས་དྲེགས་ལྡན་ལྷ་ཡི་ཟུར་ཕུད་རིན་ཆེན་གྱིས་བཏེགས་
པ། །དཔལ་ལྡན་དམ་པ་དང་པོའི་སངས་རྒྱས་དུས་ཀྱི་འཁོར་ལོའི་སྐུར་བཞེངས་
ཏེ། །ངེས་གསང་ཐེག་པའི་ཡིད་བཞིན་དབང་རྒྱལ་འདོད་རྒུ་འབྱུང་བའི་དཔལ་
དུ་སྩལ། །འཇམ་མགོན་ཆོས་སྤྲིན་རོལ་བའི་གདེངས་ཀ་ནས། །གསོལ་བཞིའི་ཆོ་
གའི་དབྱར་སྐྱེས་རོལ་མོ་དང་། །འགྲོགས་པའི་བསླབ་ཁྲིམས་སྦྲང་རྩིའི་གྲུ་ཆར་
རྒྱུན། །དད་ལྡན་རེ་བའི་ཞིང་སར་སྙོམས་པར་བབས། །གང་གི་ཐུགས་རྗེ་ཉི་འོད་
ཀྱིས་ཕྱེ་བ། །འདུལ་འཛིན་གསར་བ་གསར་བའི་ཀུར་གུམ་ཚལ། །ཐུབ་ཆེན་རྒྱལ་
བའི་བསྟན་པ་གསེར་ལྡན་ཁྱོན། །མཛེས་པའི་རྒྱན་གཅིག་དམར་སེར་འོད་དུ་
འཚེར། །སྲིད་འདིར་རིང་ནས་འཁྱམས་པ་རྨོངས་པའི་འགྲོ། །གྲངས་ཀྱིས་བགྲང་
དུ་མེད་པ་དེ་དག་ཀུན། །མཐོང་ཐོས་དྲན་དང་རེག་པས་དོན་ལྡན་དུ། །མཛད་
པའི་འཕྲིན་ལས་གཏིང་མཐའ་རྒྱ་མཚོ་བཞིན། །བསྟན་འཛིན་ཕལ་གྱིས་བགྲང་
ཡས་བསྐལ་བར་ཡང་། །སྒྲུབ་པར་ནུས་མིན་བཤད་སྒྲུབ་བྱ་བ་འབུམ། །ལོ་ཟླ་རེར་
ཡང་གྲུབ་པའི་འཕྲིན་ལས་འདིས། །རྒྱ་ཆེན་ནམ་མཁའི་མཐའ་ལ་ཅོ་ཡང་འདྲི། །
སྙིགས་མའི་རྒུད་པས་གཙེས་པའི་ཡུལ་དུས་འདིར། །མཁས་གྲུབ་རྒྱུ་སྐར་ཕྲེང་བ་
རིམ་འདས་ཚེ། །སྤངས་རྟོགས་མེ་ཤེལ་འོད་སྟོང་འབར་བ་ཡིས། །རྒྱལ་བསྟན་
གསེར་གྱི་པད་ཚལ་རིང་དུ་བསྐྱངས། །རྒྱལ་གསུང་ཆོས་མཛོད་མ་ལུས་ཐུགས་
ཆུད་ཀྱང་། །ཕྱི་ཕྱིར་ཁེངས་པའི་དྲི་མ་རྣམས་སྤངས་ཏེ། །གཅིག་ཏུ་ལེགས་བཤད་
འཚོལ་བ་འདི་མཐོང་ཚེ། །དཔྱོད་ལྡན་ཀུན་ཡིད་ལྕགས་ཀྱུ་མེད་པར་དྲངས། །
ཆོས་སྲིད་འཕྲིན་ལས་གསེར་གྱི་ཤིང་རྟ་ཆེ། །གདུལ་བྱའི་དཔལ་དུ་འདྲེན་པའི་ཁ་
ལོ་པ། །མཚུངས་མེད་དཀོན་མཆོག་ཆོས་འཕེལ་རྒྱ་མཚོ་ལ། །དག་པའི་ཞལ་
545



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གདམས་རིན་ཆེན་ཕྲེང་མཛེས་སྩལ། །ཆོས་བརྒྱད་སྣང་ཤེས་འདུལ་བའི་ལྕགས་ཀྱུ་
དང་། །ཡིད་ཀྱི་གདུང་བ་སེལ་བའི་རྩི་སྨན་མཆོག །སྐལ་བཟང་སློབ་ཚོགས་སྤྱི་
དང་ཁྱད་པར་དུ། །ཐུགས་སྲས་དཔྱོད་ལྡན་གཉིས་ལ་དགྱེས་བཞིན་གནང་། །
ཐམས་ཅད་སྟོང་པ་འོད་གསལ་ཉེ་ལམ་ནས། །མཁའ་སྤྱོད་ཞིང་དུ་འབྱོན་ལ་
རིངས་པའི་བརྡར། །ཡི་དམ་ཆོ་གའི་ལམ་འཁྱེར་དང་པོའི་སྐབས། །ཏིང་འཛིན་
ངང་དུ་རྩེ་གཅིག་གཞོལ་ཚུལ་མཛད། །དེའི་ཚེ་བླ་སློབ་ཚོགས་རྣམས་མགྲིན་
གཅིག་ཏུ། །ཞབས་དྲུང་རྟག་བརྟན་རྡོ་རྗེའི་ལྷུན་པོ་བཞིན། །བཞུགས་ཞེས་གསོལ་
འདེབས་གླིང་བུ་འབུམ་བསྒྱུར་ཡང་། །བརྩེ་ཆེན་ཐུགས་རྗེ་བསྐུལ་བའི་ནུས་པ་ཕྲ། །
མཁའ་སྤྱོད་རྡོ་རྗེའི་གྲོང་ནས་བྱོན་པ་ཡི། །ཁྲག་འཐུང་སོགས་དཔའ་རྣལ་འབྱོར་
མ་ཚོགས་རྣམས། །ཌཱ་མ་རུ་དང་མི་རྐང་གླིང་བུ་སོགས། །ཕྱི་ནང་གསང་བའི་
མཆོད་ཚོགས་སྤྲོ་བས་བྲེལ། །སྙིང་ནས་རེ་ཞིང་ལྟོས་པའི་གདུལ་བྱ་རྣམས། །ཉིན་
གཅིག་ཙམ་ཡང་འབྲལ་མེད་རྗེས་འཛིན་ཞེས། །ཐུགས་རྗེ་ཆེན་པོ་གཞན་དང་མི་
མཉམ་པའི། །ལེགས་གསུང་བདུད་རྩི་ཐ་མས་དབུགས་དབྱུང་མཛད། །མགོན་པོ་
ཁྱོད་ཀྱི་བརྩེ་བས་མི་འདོར་ན། །རྟག་བརྟན་རྡོ་རྗེའི་ཁྲི་ལ་ཅིས་མི་བཞུགས། །
ཚངས་དབྱངས་རྡོ་རྗེའི་གསུང་ཚིག་འདི་ཙམ་ཡང་། །བདག་ཅག་རྗེས་འཇུག་
རྣམས་ཀྱི་སྙིང་གི་གསོས། །དགའ་སྐྱིད་ཉི་མའི་འོད་ཟེར་རི་རྩེར་བྲོས། །སྡུག་
བསྔལ་གྲིབ་མའི་སོ་བས་རི་ལུང་གང་། །བསྟན་དང་འགྲོ་བའི་དགེ་ལེགས་པདྨའི་
ཚལ། །བཞད་པའི་དུས་སྟོན་བཟང་པོ་རྫོགས་པར་གྱུར། །ཀུན་ཏུ་རྟོག་པ་གཡོ་
བའི་ལས་ཀྱི་རླུང་། །གཉིས་སྤངས་བདེ་བ་མཆོག་གི་ལམ་བཅུག་སྟེ། །འོད་གསལ་
ཆོས་ཀྱི་སྐུ་དང་ལོངས་སྤྱོད་རྫོགས། །ཟླ་མེད་གོ་འཕང་རིམ་བཞིན་མངོན་དུ་
མཛད། །བསྟན་པའི་ཉི་མ་ཞི་བའི་དབྱིངས་སུ་ཐིམ། །ཕན་བདེའི་སྣང་བ་རྒུད་
ཚོགས་མུན་པས་ཟོས། །སྐལ་བཟང་གསེར་གྱི་པདྨོའི་འཛུམ་དཀར་ཉམས། །མ་
546



S) ༦༥）
བློ 5 6g 57 «c 6 6 7
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
རུངས་སྐྱེ་བོ་འུག་པའི་ཧུང་སྒྲ་དགོད། །ཆོས་གྱི་རྒྱལ་མཚན་སྒྲེང་བའི་ཡུ་བ་ཆག །
ཆོས་ཀྱི་རྔ་ཆེན་སྒྲ་མེད་བེམ་པོར་གྱུར། །ཆོས་ཀྱི་གླེགས་བམ་ཆོས་ཁྲིའི་མལ་དུ་
གཟིམས། །ཆོས་མཛོད་སྒོ་བརྒྱ་འབྱེད་པའི་ལྡེ་མིག་སྟོར། །ཀྱེ་མ་ཀྱེ་ཧུད་བསྐལ་པ་
དུ་མ་རུ། །འཇིག་རྟེན་ཀུན་ཉུལ་བཙལ་ཀྱང་རྙེད་དཀའ་བ། །མཚན་ལྡན་བཤེས་
གཉེན་སྙིང་གི་ནོར་བུ་སྟོར། །བདག་ཅག་ཡུན་དུ་གསོན་ཀྱང་བདེ་སྐྱིད་བྲལ། །
འཇིགས་མེད་རྡོ་རྗེ་སྐུ་ལ་སྐྱེ་འཆི་དང་། །བགྲེས་རྒུད་མེད་ཅེས་རླུང་ལྟར་གྲགས་
ན་ཡང༌། །བསོད་ནམས་སྐལ་བ་དམན་པ་བདག་ཅག་ནི། །རྟག་འཛིན་དབང་
གྱུར་འདུལ་ལ་ཆེད་དུ་དགོངས། །ཆོས་ཟབ་བདུད་རྩིས་བསྐྱངས་པ་ཕལ་མོ་ཆེ། །
ཆོས་དང་ཤེས་རྒྱུད་འབྲོང་རྒོད་རྭ་རྩེ་བཞིན། །ནམ་ཡང་ཐུག་དུས་མེད་པའི་ཚུལ་
འདིར་ཡང་། །ཁྱོད་ཐུགས་དབྱིངས་ནས་ཁྲེལ་བ་ཅི་ལ་མིན། །མགོན་པོ་ཁྱོད་ཀྱི་
བཀའ་དྲིན་དྲན་པ་ཡིས། །གདུང་བའི་མེ་འབར་མིག་ནས་མཆི་མ་འཁྲུགས། །
ངག་གི་གདུང་དབྱངས་ང་རོས་གསོལ་འདེབས་ན། །མཁའ་སྤྱོད་ཞིང་ནས་ཐུགས་
རྗེའི་སྤྱན་གྱིས་གཟིགས། །དེ་ཚེ་ནམ་མཁའ་བར་སྣང་ས་གཞི་ཀུན། །འོད་ལྔ་
འཚེར་བའི་འཇའ་འོད་ཀྱིས་གང་ཞིང༌། །གཟི་ལྡན་ཉི་མ་སུམ་འཛོམ་འཆར་བ་
སོགས། །སྤྲུལ་པས་རྗེས་སུ་སྐྱོང་བའི་མཚན་མ་ངོམ། །སྐལ་བཟང་གདུལ་བྱ་བྱེ་བ་
བྱེ་བའི་ཚོགས། །གདུང་བའི་ཤུགས་ཀྱིས་འདུས་པ་དེ་དག་གིས། །ཕྱི་ནང་གསང་
བའི་མཆོད་སྤྲིན་སྤྲོ་བཞིན་དུ། །རྩེ་གཅིག་གསོལ་འདེབས་རོལ་མོ་ཅི་ཡང་འཁྲོལ། །
དཀོན་མཆོག་ཀུན་དངོས་བླ་མའི་ཆོས་སྲིད་ཀྱི། །འཕྲིན་ལས་དབྱར་མཚོ་བཞིན་
དུ་འཕེལ་བྱེད་དེའི། །དད་པ་རྒྱ་མཚོ་འཕྱུར་བ་ལས་འོངས་པའི། །མཁོ་རྒུའི་
དངོས་ཀུན་དགོངས་རྫོགས་ཆེད་དུ་བསྟབས། །རྡོ་རྗེའི་དམ་ཚིག་ལྡན་པའི་སློབ་
ཚོགས་ཀྱིས། །རྡོ་རྗེའི་དཀྱིལ་འཁོར་དུ་མའི་སྒྲུབ་མཆོད་དང་། །རྡོ་རྗེ་སློབ་དཔོན་
དྲན་པའི་གདུང་དབྱངས་ཀྱིས། །རྡོ་རྗེ་ཐུགས་ཀྱི་གསང་མཛོད་བསྐུལ་ལ་བྲེལ། །
EE 7 =Fi i=7
547



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མི་ཟད་གཏོང་བའི་སྒོ་འཕར་འབུམ་ཕྱེ་སྟེ། །མདོ་སྨད་ལྷོ་རྒྱུད་སྡེ་དགོན་ཕལ་མོ་
ཆེའི། །ཁྲིམས་ལྡན་དགེ་འདུན་འདུས་ཚོགས་ཇི་སྙེད་པ། །དངོས་འབྱོར་མཆོད་
པའི་སྤྲིན་གྱིས་མཉེས་པ་བསྒྲུབས། །འཇམ་མགོན་བླ་མའི་ལེགས་གསུང་ཆོས་
མཛོད་འབུམ། །རིན་ཆེན་གསེར་ཞུན་གཟི་འོད་འབར་བ་དང༌། །འདུས་པ་རྒྱ་
མཚོའི་བསྟི་གནས་གནྡྷོ་ལ། །མིག་གི་བདུད་རྩིར་གྱུར་པ་ཆེད་དུ་བསྐྲུན། །གང་གི་
རྡུལ་གྱི་ཆ་ཤས་རེ་རེ་ཡང་། །རྒྱལ་བ་རྒྱ་མཚོ་འདུ་བའི་གཞིར་གྱུར་པ། །མ་ཉམས་
སྙིང་པོར་བཞུགས་པའི་མཆོད་སྡོང་ཆེ། །འཛམ་གླིང་རྒྱན་གྱུར་བསོད་ནམས་ཞིང་
དུ་བཞེངས། །འགྲོ་བའི་ལས་ཉོན་བདོ་བ་དེ་སྲིད་དུ། །བརྩེ་ལྡན་ཐུགས་རྗེའི་
གཏེར་ཆེན་མགོན་པོ་འདིའི། །ཐུགས་རྗེའི་རྒྱ་མཚོ་གཏིང་མཐའ་བྲལ་བ་ཡི། །
རླབས་ཕྲེང་དུས་ལས་མི་ཡོལ་མཁའ་ལ་འཕྱུར། །ཞེས་རིགས་དང་དཀྱིལ་འཁོར་
རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་པ་རྒྱ་མཚོ་དཔལ་་་
བཟང་པོའི་རྣམ་པར་ཐར་པ་ངོ་མཚར་རྩིབས་སྟོང་བཀྲ་བའི་གསེར་གྱི་འཁོར་ལོ་་་
ཐུབ་བསྟན་མཛེས་རྒྱན་ཞེས་བྱ་བ་ལས་ཞིང་འདིའི་གདུལ་བྱ་རྫོགས་པ་ན་ཞི་བའི་
དབྱིངས་སུ་ཐིམ་པ་དང་། དགོངས་རྫོགས་རླབས་ཆེན་བསྒྲུབས་པ་སོགས་ངོ་
མཚར་བའི་རྩིབས་རྣམས་མཛེས་པར་བྱེད་པའི་མུ་ཁྱུད་དེ་དགུ་བའོ།། །།
༡༠.རྣམ་ཐར་སྤྱིའི་དོན་གྱི་སྙིང་པོ་བསྡུས་པ།
ཡེ་ཤེས་རང་འོད་འཇའ་ཚོན་འཁྱིལ་བ་རི་མོ་མངོན་མཛེས་ལྡིང་ཁང་དུ། །
མཚམས་སྤྲིན་ལི་ཁྲིའི་འོད་སྣང་འཚེར་བ་བྱུ་རུའི་འཁྲི་ཤིང་བཞད་པའི་སྐུ། །འཆི་
མེད་བདུད་རྩི་དྭངས་མའི་ཡང་བཅུད་རིན་ཆེན་བུམ་པར་འཁྱིལ་བ་ཡིས། །གྲུབ་
གཉིས་འདོད་རྒུའི་དངོས་ཀུན་འཇོ་བ་ཚེ་མཐའ་ཡས་པའི་ལྷ་དེས་སྲུངས། །རྣམ་
548



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀུན་དགེ་ལེགས་སྦྱིན་པ་ག་བུར་དྲི། །བྱང་ཆུབ་སྙིང་པོ་དེ་སྲིད་འཐུལ་བ་ཡི། །བླ་
ན་མེད་པ་ལེགས་བྱས་དཀར་པོའི་ལྗོན། །འཁྲུངས་པའི་གྲགས་པ་སྲིད་མཐར་
གཞིག་ཏུ་མེད། །ད་ནི་རྣམ་ཐར་གྱི་དོན་བསྡུ་བ་ཅུང་ཟད་བརྗོད་པར་བྱ་སྟེ། འདི་
ལ་གསུམ། རིགས་ཕུན་སུམ་ཚོགས་པར་སྐྱེ་བ་བཞེས་པའི་ཚུལ། རྟེན་དེ་ལ་ཡོན་
ཏན་བརྙེས་པའི་ཚུལ། བརྙེས་ནས་བསྟན་པ་ལ་བྱ་བ་མཛད་པའི་ཚུལ་ལོ། །
དང་པོ་ནི། རིགས་རུས་ཕུན་སུམ་ཚོགས་པ་ལ་སྤྱིར་ཆེ་གཉན་བཙུན་གསུམ་
འཛོམ་པ་རྒྱལ་པོའི་བརྒྱུད་པ། ཤེས་རབ་གྲིམ་ཞིང་མཛངས་པ་མཁས་པའི་བརྒྱུད་
པ། དཔལ་རྩལ་གདོང་ངར་ཆེ་བ་གེ་སར་བརྒྱུད་པ། མཐུ་སྟོབས་ནུས་པ་ལྡན་པ་
སྔགས་འཆང་བརྒྱུད་པ་ཞེས་ཡོན་ཏན་གྱི་ལྡོག་ཆས་ཕྱེ་བ་དེ་རྣམས་ལས་ཁྱད་པར་་
ཕྱི་མ་གསུམ་ག་ཚང་བས་བསྔགས་པར་འོས་པ་ཉིད་དེ་ཞིབ་པར་གོང་དུ་བཀོད་་་་
ཟིན་པ་ལྟར་རོ། །ཆོ་འབྲང་ཕུན་སུམ་ཚོགས་པ་ལ་ཞང་བོ་ཁུངས་དང་ལྡན་དགོས་
པས། མ་ཡུམ་ནི་རེབ་གོང་ཤ་བྲང་ནི་གུ་ཚང་ནས་ཆད་པ་ཡིན་ལ། སྤྱིར་ཤ་བྲང་
འདིར་རྗེ་བླ་མའི་ཡོངས་འཛིན་ཤར་ཕྱོགས་པ་རིགས་པའི་དཔའ་བོ་ཆོས་རྗེ་དོན་་་
གྲུབ་རིན་ཆེན་གྱིས་ཤ་བྲང་དགོན་པ་བཏབ་ཅིང་ཕར་ཚད་དང་བྱམས་ཆོས་་་་་་་
སོགས་ཀྱི་ཆོས་འཁོར་བསྐོར་བའི་དུས་ནས་བཟུང་མཁས་བཙུན་གྱི་སྐྱེས་བུ་དམ་་་་
པ་མང་དུ་བྱོན་པར་མངོན་ལ། ཡབ་རྗེ་བླ་མ་སྐལ་ལྡན་རྒྱ་མཚོས་བཤད་སྒྲུབ་
བསྟན་པའི་སྒྲོན་མེ་སྦར་བའི་སྐབས་སུ། མགོན་དེའི་ཐུགས་སྲས་དཀྱིལ་འཁོར་རྒྱུ་
མཚོའི་བདག་པོ་ཤ་བྲང་སྔགས་རམས་པ་ངག་དབང་འཇམ་དབྱངས་བློ་གྲོས་ཁུ་་་་་
དབོན་སོགས་དང་། ཁྱད་པར་དུ་ཤ་བྲང་ཉིན་པ་ནི་གུ་ཚང་དུ་ནི་གུ་སྒོམ་ཆེན་བློ་
བཟང་རྒྱ་མཚོ་ཞེས་རོང་བོ་བཀྲ་ཤིས་འཁྱིལ་དུ་རྒོད་ཚང་རི་ཁྲོད་ཀྱི་བཅའ་ཡིག་་་་
དང་མཐུན་པའི་སྒྲིག་ལམ་གྱི་སྲོལ་ཐོག་མར་བཙུགས་ཏེ་སྒྲུབ་པའི་རྒྱལ་མཚན་་་་་་
བསྒྲེང་བ་དེ་ཉིད་དང༌། ཡང་ནི་གུ་སྒོམ་ཆེན་བློ་བཟང་དོན་གྲུབ་པ་སོགས་ཡབ་
549



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྗེའི་བུ་ཆེན་མཁས་གྲུབ་གཉིས་འཛོམ་གྱི་སྐྱེས་ཆེན་དམ་པ་མང་དུ་བྱོན་པ་ཞིག་་་་
ཡིན་ནོ། །དེ་ལྟ་བུའི་རིགས་རུས་ཆོ་འབྲང་ཕུན་སུམ་ཚོགས་པར་ཧ་ཅང་འབྱོར་བ་
དང་རྒུད་པའི་མཐའ་གཉིས་སུ་མ་ལྷུང་བའི་ཁྱིམ་དུ་བལྟམས་པའི་ཚུལ་བསྟན་ཏེ་་
འཇིག་རྟེན་མཐའ་དག་དགེ་ལེགས་སུ་བྱེད་པའི་ཉི་མ་དང་པོར་ཤར་བའོ། །
གཉིས་པ་རྟེན་དེ་ལ་ཡོན་ཏན་བརྙེས་པའི་ཚུལ་ལ་གཉིས། མང་དུ་མཁྱེན་པ་
ལུང་གི་ཡོན་ཏན་བརྙེས་པའི་ཚུལ། ཚུལ་བཞིན་སྒྲུབ་པ་རྟོགས་པའི་ཡོན་ཏན་
བརྙེས་པའི་ཚུལ་ལོ། ། །
དང་པོ་ནི། དེ་ཡང་རྒྱ་གར་འཕགས་པའི་ཡུལ་དང༌། བོད་གངས་ཅན་གྱི་
ལྗོངས་འདིར་སྔར་བྱོན་པ་དང༌། ད་ལྟ་བཞུགས་པ་དང་། མ་འོངས་པ་ན་འབྱོན་
པར་འགྱུར་བའི་མཁས་གྲུབ་དམ་པ་ཐམས་ཅད་ཀྱི་རྣམ་པར་ཐར་བ་ཀུན་གྱི་སྙིང་་
བོ་བསྡུས་པའི་སྤྱི་སྡོམ་ལྟ་བུ་ནི། སངས་རྒྱས་གཉིས་པ་སློབ་དཔོན་དབྱིག་གཉེན་
གྱིས། ཚུལ་གནས་ཐོས་དང་བསམ་ལྡན་པས། །སྒོམ་པ་ལ་ནི་རབ་ཏུ་སྦྱོར། །ཞེས་
དང་། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །
དེ་འཛིན་བྱེད་པ་སྨྲ་བྱེད་དང༌། །སྒྲུབ་པར་བྱེད་པ་ཁོ་ནའོ། །ཞེས་དང་། རྗེ་
ཐམས་ཅད་མཁྱེན་པས། དང་པོར་རྒྱ་ཆེན་ཐོས་པ་མང་དུ་བཙལ། །བར་དུ་
གཞུང་ལུགས་ཐམས་ཅད་གདམས་པར་ཤར། །ཐ་མ་ཉིན་མཚན་ཀུན་ཏུ་ཉམས་
སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་བསྔོས། །ཞེས་གསུངས་པ་འདི་
རྣམས་ཡིན་ལ། དེས་ན་འདིར་ཡང་སྡོམ་པ་གསུམ་གྱིས་བསྡུས་པའི་ཚུལ་ཁྲིམས་
རྣམ་པར་དག་པས་གཞི་བཟུང་བའི་སྟེང་ནས་མདོ་སྔགས་ཀྱི་གཞུང་ལུགས་རྒྱ་་་་་་
མཚོ་ལྟ་བུ་ལ་ཐོས་བསམ་སྒོམ་པ་མཐར་ཕྱིན་པ་དང་། དེ་མཚུངས་བཤད་པ་
དང༌། སྒྲུབ་པ་ཟུང་འབྲེལ་གྱི་སྒོ་ནས་བསྟན་པ་དང་འགྲོ་བའི་དོན་རྒྱ་ཆེན་པོ་
མཛད་པའི་ཚུལ་མདོར་དྲིལ་ནས་བརྗོད་པ་ལ། ལུགས་ཀྱི་བསྟན་བཅོས་ཤེས་རབ་
550



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྡོང་བུ་ལས། རིགས་པ་གླེགས་བམ་ལས་བསླབ་ཀྱིས། །བླ་མའི་དྲུང་དུ་མ་ཡིན་པ།།
འཕྱོན་མའི་བུད་མེད་སྦྲུམ་མ་བཞིན། །ཚོགས་པའི་ནང་ན་མི་མཛེས་སོ། །ཞེས་
དགེ་བའི་བཤེས་གཉེན་བསྟེན་ནས་བརྒྱུད་པ་བར་མ་ཆད་པ་ལས་འོངས་པའི་་་་་་
གདམས་ངག་མི་ཚོལ་བར་རིགས་པ་གླེགས་བམ་ལས་བསླབ་པ་དང་། གཞན་གྱི་
ཟེར་ཟློས་ཀྱི་རྗེས་སུ་འབྲང་བ་ནི། རྣམ་དཔྱོད་དང་ལྡན་པ་རྣམས་ཀྱིས་སྨད་པའི་
གནས་ཁོ་ན་ཡིན་པར་གསུངས་ལ། དེར་མ་ཟད་འཇམ་མགོན་ས་པཎ་གྱིས་ཀྱང་།
སྣ་ཡི་ཚབ་མ་ཉོས་པའི་བུ། །གཡར་བའི་རྒྱན་དང་བརྐུས་པའི་ནོར། །སློབ་དཔོན་
མེད་པའི་རིགས་པ་རྣམས། །ཡོད་ཀྱང་གཞན་གྱིས་བརྩི་བ་མེད། །ཅེས་གསུངས་
པ་ལྟར་རོ། །དེས་ན་སྡོང་པོ་བཀོད་པ་ལས། རིགས་ཀྱི་བུ་དགེ་བའི་བཤེས་གཉེན་
གྱི་རྗེས་སུ་བསྟན་པ་ལ་ཞུགས་པའི་སེམས་དཔའ་ལ་སངས་རྒྱས་བཅོམ་ལྡན་་་་་་་་
འདས་རྣམས་ཐུགས་མཉེས་པར་འགྱུར་རོ། །དགེ་བའི་བཤེས་གཉེན་གྱི་ཚིག་དང་
མི་འགལ་བར་གནས་པའི་བྱང་ཆུབ་སེམས་དཔའ་ལ་ཐམས་ཅད་མཁྱེན་པ་ཉེ་་་་་་
བར་འགྱུར་རོ། །དགེ་བའི་བཤེས་གཉེན་གྱི་ཚིག་ལ་ཐེ་ཚོམ་མེད་པ་ལ་དགེ་བའི་
བཤེས་གཉེན་རྣམས་ཉེ་བར་འགྱུར་རོ། །དགེ་བའི་བཤེས་གཉེན་ཡིད་ལ་བྱེད་པ་
དང་མ་བྲལ་བ་ལ་དོན་ཐམས་ཅད་མངོན་དུ་འགྱུར་རོ། །ཞེས་གསུངས་པ་ལྟར་
དགེ་བའི་བཤེས་གཉེན་བསྟེན་པ་ལེགས་ཚོགས་ཐམས་ཅད་ཀྱི་འབྱུང་གནས་དང་།
རྩ་བ་ལྟ་བུ་མེད་མི་རུང་དུ་དགོངས་ནས་འབྲོམ་སྟོན་རྒྱལ་བའི་འབྱུང་གནས་ཀྱི་་་་
རྣམ་ཐར་དང་བསྟུན་ཏེ་བླ་མ་མང་པོ་མ་བསྟེན་པར་ཀློག་སློབ་པའི་སློབ་དཔོན་ཁྲི་
ཟུར་བསྟན་པ་ཚང༌། ཀུན་མཁྱེན་སྐུ་ཕྲེང་གསུམ་པ། ཡབ་རྗེ་རྡོ་རྗེ་འཆང་དཀོན་
མཆོག་སྨོན་ལམ། ཡོངས་འཛིན་པཎྜི་ཏ་ཐུབ་བསྟན་མཐའ་ཡས། ཁུ་ཞང་རྡོ་རྗེ་
འཆང་ངག་དབང་ཆོས་འཕེལ། སྐྱབས་མགོན་ཤིང་བཟའ་རྡོ་རྗེ་འཆང་། ད་ཚང་
དགེ་བཤེས་བྱང་ཆུབ་འོད་ཟེར། མཚུངས་མེད་ཀུན་སྤངས་ངག་དབང་བསྟན་
551



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དར། ཀུན་སྤངས་དཀོན་མཆོག་རྒྱལ་མཚན། གྲུབ་དབང་བསྟན་པ་དར་རྒྱས་
སོགས་སངས་རྒྱས་དངོས་ཀྱི་འདུ་ཤེས་འབྲལ་བ་མེད་པའི་སྒོ་ནས་བསྟེན་ཅིང་། །
དེ་དག་ལ་སྐྱོན་རྟོག་གི་བློ་སྐད་ཅིག་ཙམ་ཡང་སྐྱེ་མ་མྱོང་བ་ཡིན་ཏེ། ཕ་སྟོན་པ་
རིན་པོ་ཆེས། བདག་གིས་ཚམ་ཚོམ་བླ་མ་བསྟེན་མ་མྱོང་། །བསྟེན་ནས་སྐད་ཅིག་
ཡལ་བར་འདོར་མ་མྱོང་། །ཞེས་གསུངས་པ་ལྟར་རོ། །སྐྱེས་རབས་ལས། ཕན་
པའི་ལན་དུ་མཆོད་པ་བྱ་བ་ནི། །བསྒོ་བའི་ཚིག་བཞིན་ཉམས་སུ་ལེན་པ་ཡིན། །
ཞེས་བླ་མའི་ཅི་གསུང་བཀའ་བཞིན་སྒྲུབ་པ་ནི་མཆོག་ཏུ་བསྔགས་པ་ལྟར། དུས་
རྒྱུན་དུ་ཐུན་མོང་པ་དང་ཐུན་མོང་མ་ཡིན་པའི་ཉམས་བཞེས་དང༌། ཆོས་འཆད་
ཉན་གྱི་སྒོ་ནས་བསྟན་འགྲོའི་དོན་སྒྲུབ་པ་སོགས་ཆོས་འབྲེལ་ཅན་གྱི་བླ་མ་རྣམས་་
ཀྱིས་ཞལ་བཀོད་གང་གནང་ཁོ་ན་ཐུགས་རྩོལ་ཆེན་པོས་སྒྲུབ་པ་ཞིག་ཡིན་ལ།
དེའི་ཞར་ལ་རྙེད་པའི་ཕུད་འབུལ་བ་དང་། ཕྱག་འཚལ་བ་དང༌། མངོན་དུ་ལྡང་
བ་དང་བླ་མའི་རྣལ་འབྱོར་སོགས་དང་འབྲེལ་བར་གསོལ་བ་འདེབས་པ་དང་། །
རི་མོར་བྱ་བ་དང་། རྗེད་པར་བྱ་བ་དང་། ཡོན་ཏན་བརྗོད་པ་རྣམས་ཀྱང་དུས་
རྒྱུན་དུ་གཡེལ་མེད་དུ་སྒྲུབ་པར་མཛད་དེ། བཀའ་ལས། སྔོན་ཀུན་མཁྱེན་སྐུ་ཕྲེང་
གསུམ་པའི་ཞབས་ཙམ་ཟིན་ཡང་བཀའ་ཆོས་མང་པོ་ཞུ་རྒྱུ་མ་བྱུང་བ་སྐལ་བ་རེ་་་་
ཆུང་། ཤིན་ཏུ་ཕངས། རྗེ་དེ་ཉིད་བདག་ལ་བཀའ་དྲིན་ཆེ་བ་ལ་ཚད་མེད་ཅེས་
ཐུགས་སྐྱོ་ཉམས་ཆེ་བ་གནང་ཞིང་སྐུ་མདུན་དུ་ལན་རེ་གཉིས་མཇལ་སྐབས་་་་་་་
ཐུགས་བརྩེ་ཉམས་ཆེན་པོས་ཕྱག་གིས་ཁྲིད་ནས་ཕན་ཚུན་དུ་ཞབས་འཆག་གནང་
བ་དང༌། ཞལ་དབྱིབས་དང༌། སྤྱན་དང་། སྨ་ར་སོགས་ད་ལྟ་ཡང་དྲན་ལམ་ན་
འདུག་ཅེས་གསུངས། དེའི་གནད་ཀྱིས་ད་ལྟའི་སྐུ་ཕྲེང་འདི་བ་ལ་ཡང་ཐུགས་
དད་དཔེ་མེད་མཛད་ཅིང་རྣམ་གཉིས་ཐུགས་ནང་ཤིན་ཏུ་གཤིན་པ་ཞིག་ཡིན།
དེ་བཞིན་དུ་ཆོས་འབྲེལ་གསན་པའི་བླ་མ་ཐམས་ཅད་ལ་ཕྱོགས་རིས་མེད་པར་་་་་
552



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཀའ་དྲིན་ཤིན་ཏུ་ཆེ་བའི་གནས་ཚུལ་ཐུགས་ལ་བཅག་སྟེ་དད་གུས་ཤུགས་དྲག་་་
པོ་མཛད་ཅིང་། བཀའ་ཆོས་ཀྱི་སྐབས་དང་ཞལ་འཕྲོས་ཀྱི་སྐབས་ནམ་ཡིན་ཡང་
སོ་སོའི་མཚན་ནས་སྨོས་པ་དང་། ཡོན་ཏན་སོགས་བརྗོད་པའི་ཚེ་ཐུགས་སྐྱོ་
ཉམས་དང་བཅས་མཚན་བརྗོད་མི་ནུས་པ་ལྟ་བུ་རྒྱུན་ལྡན་དུ་གནང་། ཐ་ན་
དམན་ས་འཛིན་པ་ཆས་པའི་དཔྱིས་རི་ཁྲོད་པ་ཨ་ཁུ་ཆོས་འབྱོར་ཚང་ལྟ་བུ་ལ་་་་་
ཡང་དུས་རྒྱུན་མཚན་ནམ་བརྗོད་པའི་ཚེ་སྒྲུབ་པའི་རྒྱལ་མཚན་འཛིན་པ་ཆེན་པོ་་་
ཞེས་དང༌། འདུལ་བ་འཛིན་པ་ཆེན་པོ་ཞེས་པ་ལྟ་བུའི་བསྔགས་བརྗོད་དང་
བཅས་མཚན་བརྗོད་མི་བཟོད་པ་ལྟ་བུ་ཞིག་གནང་བ་རྒྱུས་ཡོད་ཀུན་ལ་ངེས་པ་་་་
ལྟར་ཡིན། ཡོངས་འཛིན་མཐའ་ཡས་ཚང་གིས་ཆུང་དུས་ནས་བརྩེ་བས་བསྐྱངས་
ཤིང་མདོ་སྔགས་རིག་གནས་དང་བཅས་པའི་སྐུ་ཡོན་ཡོངས་སུ་རྫོགས་པ་ཕུལ་་་་་
བའི་གནད་ཀྱིས་བཀའ་དྲིན་ཤིན་ཏུ་ཆེ་བའི་བསྔགས་བརྗོད་རྒྱ་ཆེར་གནང་ཞིང་་་་
དུས་རྒྱུན་ཡོངས་འཛིན་ཚང་གི་ལོ་རྒྱུས་གསུང་བའི་ཚེ་ཐུགས་འཁྲེང་བའི་ཚུལ་་་་་
གྱིས་སྤྱན་ཆབ་བསིལ་བ་ཞིག་ཡོད། དེ་བཞིན་དུ་ཤིང་བཟའ་རྡོ་རྗེ་འཆང་དང་
མཇལ་བ་ནས་བཟུང་སྟེ་རྗེ་དེ་ཉིད་ཀྱི་རྒྱུ་མཚན་ནམ་གསུང་ཡང་ཐུགས་སྐྱོ་ཉམས་
ཆེན་པོས་ཡང་ཡང་བཤུམ་པ་སོགས་ལེགས་ཚོགས་ཡོན་ཏན་ཐམས་ཅད་ཀྱི་རྩ་བ་་་
དགེ་བའི་བཤེས་གཉེན་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པ་ལ་རྗེ་་་་་
འདི་ཉིད་འགྲན་ཟླ་དང་བྲལ་བ་ཞིག་ཡིན་ནོ། །ཞལ་ནས་ཀྱང༌། ཆོས་འབྲེལ་
དངོས་ཐོབ་ཀྱི་བླ་མ་རྣམས་ལ་དད་གུས་མེད་པར་ཆོས་བྱེད་པར་རློམ་པ་ཕལ་ཆེར་
སྒོ་ལྕགས་འབྱེད་པའི་ལྡེ་མིག་བོར་བ་བཞིན། བྱིན་རླབས་དང་དངོས་གྲུབ་ཀྱི་སྒོ་
འབྱེད་པའི་དུས་མེད་པ་ཡིན། རང་རེ་ལྡེ་མིག་ལ་བདག་བྱེད་མཁན་ཚོས་ཅི་བྱས་
ཀྱང་སླ་ཞེས་བཤེས་གཉེན་བསྟེན་པ་ལ་གདེངས་ཐོབ་པའི་གསུང་རྒྱ་ཚང་རི་ཁྲོད་་་
པ་ཆོས་ཀྱི་སེངྒེ་ཚང་ལ་གནང་བ་ཁོང་གིས་བྲིས་པའི་རྣམ་ཐར་ས་བོན་དུ་འདུག
553



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཐ་ན་ཆོས་འབྲེལ་ཅན་གྱི་བླ་མ་སོ་སོའི་ཕྱག་ཡིག་རེ་ཡོད་པ་ལ་ཡང་རྩིས་ཆེན་པོ་་་
མཛད་ཅིང་། དེ་དག་གིས་འཚམས་ཞུས་སུ་ཕུལ་བའི་ཁ་དར་རྣམས་ཀྱང་རྟེན་གྱི་
སྙན་ཤལ་ཁོ་ན་མ་གཏོགས་གཞན་ལ་འགྲོར་མི་འཇུག་པ་སོགས་ངོ་མཚར་བ་ཞིག་་
ཡིན་ནོ། །རྡོ་རྗེ་འཆང་དཀོན་མཆོག་སྨོན་ལམ་པ་དང་། ཡོངས་འཛིན་ཚང་རྣམ་
གཉིས་ཀྱི་གདུང་རྟེན་རིན་པོ་ཆེ་ལས་གྲུབ་པའི་མཆོད་རྟེན་བཞེངས་པ་དུས་རྒྱུན་་་་
གཟིམས་ཆུང་དབུ་སྔས་སུ་བཞུགས་ཤིང་། དེ་བཞིན་དུ་བླ་མ་སོ་སོའི་སྐུའི་སྣང་
བརྙན་བཞེངས་པའང་འབྲལ་སྤང་ལྟ་བུར་བསྣམས་ནས་ཕྱག་མཆོད་ཀྱི་རྟེན་་་་་་
མཛད་པ་སོགས་འཕྲལ་དང་ཡུན་གྱི་ལེགས་ཚོགས་རྨད་དུ་བྱུང་བ་ཐམས་ཅད་ཀྱི་་་
གཞི་རྩ་བརྟན་པར་མཛད་པ་ནི་བེའུ་བུམ་སྔོན་པོ་ལས། མན་ངག་ཐམས་ཅད་
བསྡུས་པའི་མགོ་ནི། བཤེས་གཉེན་དམ་པ་མི་བཏང་བ་ཡིན། དེ་ལས་དད་དང་
བྱང་ཆུབ་སེམས་སོགས། ཡོན་ཏན་ཀུན་འབྱུང་ཀུན་གྱི་གཏེར་ཡིན། ཞེས་དང་།
རྗེ་ཐམས་ཅད་མཁྱེན་པས། འཇིག་རྟེན་འཇིག་རྟེན་འདས་པའི་དགེ་ལེགས་ཀྱི། །
ཡོན་ཏན་ཀུན་གྱི་རྩ་བ་དྲིན་ཅན་རྗེ། །ཞེས་གསུངས་པ་ལྟར་རོ། །དེ་ལྟར་ལམ་གྱི་
རྩ་བ་བཤེས་གཉེན་དམ་པ་རྣམས་བསམ་པ་དང་སྦྱོར་བས་ཚུལ་བཞིན་དུ་བསྟེན་་་་
པ་སྔོན་དུ་བཏང་ནས་ཐོག་མར་མཚན་ཉིད་ཀྱི་གསན་སྦྱོང་གཙོ་བོར་གྱུར་པའི་་་་་
མདོ་ཕྱོགས་ལ་སྦྱངས་པ་མཛད་ཚུལ་ནི། ཐོག་མར་རིགས་པའི་སྒོ་འབྱེད་བསྡུས་
གྲྭ་ལ་སྦྱངས་ནས་རིགས་ལམ་ཕྲ་ཞིང་ཞིབ་པའི་གནད་མཁྱེན་པ་ཞིག་མེད་མི་རུང་་
དུ་གཟིགས་ཏེ་རྭ་སྟོད་བསྡུས་གྲྭ་ཡོངས་རྫོགས་ཐུགས་འཛིན་མཛད་དེ་ཡོངས་་་་་་
འཛིན་རིན་པོ་ཆེ་ལས་དཔེ་ཁྲིད་རྒྱུན་ལྡན་དུ་གསན་ཅིང་། དེའི་ཞར་ལ་བསེ་ངག་
དབང་བཀྲ་ཤིས་ཀྱི་གསུང་རྒྱུན་བསྡུས་གྲྭ་དང་། རྭ་བསོད་ནམས་དབང་རྒྱལ་
བའི་བསྡུས་གྲྭ་སོགས་བསྡུས་གཞུང་གི་ཡིག་ཆ་དུ་མ་དང་། སྔོན་གྱི་མཁས་པ་
རྣམས་ཀྱིས་ཚད་མ་རྣམ་འགྲེལ་གྱི་རང་དོན་ལེའུ་དང་གཞན་དོན་ལེའུ་གཉིས་ཀྱི་་་
554



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གནད་མཐའ་དག་ཟུར་དུ་བཀོལ་བ་རྟགས་རིགས་དང་། ཚད་མ་གྲུབ་པའི་ལེའུ་
དང་མངོན་སུམ་ལེའུའི་དཀའ་གནད་ཟུར་དུ་བཀོལ་བ་བློ་རིག་རྣམས་ཀྱིས་ལྡེ་་་་
མིག་ལྟ་བུ་བྱས་ཏེ་མདོ་དང་སྡེ་བདུན་རྩ་འགྲེལ་སོགས་ཞིབ་གཟིགས། དོགས་
གཅོད། དཔེ་ཁྲིད་ཞུ་བ་སོགས་ཆུ་བོའི་རྒྱུན་བཞིན་མཛད། མཚན་ཉིད་ཞབས་ཕྱི་
གོང་དུ་གསལ་བ་ལྟར་གདན་ས་ཆེན་པོའི་ཁྲི་ཟུར་རིགས་པ་སྨྲ་བའི་སེང་ཆེན་ལྟ་་་
བུ་དུ་མ་བཟང་བསྒྲིགས་བྱས་པ་རྣམས་དང་ལྷན་གཅིག་ཏུ་ཉིན་བཞིན་བརྒལ་་་་་
བརྟག་མཛད་པས་རིང་བོར་མ་ལོན་པར་རྟོག་གེའི་གསང་ཚིག་སྨྲ་བ་ལ་འཇིགས་་་
པ་མེད་པའི་ཁྱུ་མཆོག་རླབས་པོ་ཆེའི་གནས་ཐོབ་སྟེ། དཀའ་བའི་གནད་མཐའ་
དག་ལྷག་མ་མེད་པར་ཐུགས་སུ་ཆུད། དེ་བཞིན་དུ་ཕར་ཕྱིན་དང་དབུ་མའི་སྐོར་
ལ་ཡང་། པཎ་ཆེན་བསོད་ནམས་གྲགས་པའི་ཡིག་ཆའི་སྤྱི་མཐའ་དཔྱོད་གང་
དང་གང་སྐབས་སུ་བབས་པ་ཐམས་ཅད་ཐུགས་འཛིན་དང་སྦྲགས་འཕགས་བོད་
ཀྱི་གཞུང་ཆེན་མང་པོ་དང་། ཁྱད་པར་རྗེ་བླ་མ་ཡབ་སྲས་དང་ཀུན་མཁྱེན་འཇམ་
དབྱངས་བཞད་པའི་ཡིག་ཆ་སོགས་ལ་ཞིབ་ཏུ་གཟིགས་ཏེ་རིགས་པ་བཞིའི་སྒོ་་་་་
ནས་ལེགས་པར་དཔྱད་པས་སོ་སོའི་གཞུང་དོན་ཐམས་ཅད་སྔོན་གྱི་མཁས་པ་་་་་་
རྣམས་ཀྱིས་ཇི་ལྟར་བཀྲལ་བའི་དགོངས་དོན་མ་ལུས་པ་ཐུགས་སུ་ཆུད། འདུལ་
མཛོད་གཉིས་ལའང་དེ་སྐོར་གྱི་ལེགས་པར་བཤད་པ་གང་ཡོད་ཞིབ་གཟིགས་་་་་་
གནང་སྟེ་ཡོངས་འཛིན་རིན་པོ་ཆེ་ལས་དཀའ་གནད་སོ་སོར་དོགས་གཅོད་མཛད་
ཅིང་མཁས་པ་དུ་མ་དང་ལྷན་ཅིག་ཏུ་དེ་དག་ལས་བརྩམས་པའི་འབེལ་གཏམ་་་་
རྒྱུན་རིང་མཛད་ཅིང་། སྤྱིར་རྗེ་ཉིད་མཁྱེན་རབ་འགྲན་ཟླ་མེད་པས་ཉིད་ཀྱི་ཕྱག་
མཚན་དུ་བཞེས་པའི་ཆོས་གྲྭ་ཆེན་པོ་ཕན་ཚུན་རྣམས་སུ་ཕེབས་པའི་ཚེ་ཡང་བློ་་་་
གསལ་རིགས་པ་སྨྲ་བ་བརྒྱ་ཕྲག་དུ་མ་འདུས་པ་རྣམས་ལ་རྩོད་པ་རྒྱུན་དུ་བྱེད་་་་
བཅུག་ནས་རྩོད་རྒྱུགས་བཞེས་པའི་སྐབས་སུ་གསན་པ་སོགས་མཛད་པས་དེ་ཙམ་
555



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གྱིས་ཀྱང་སོ་སོའི་དགོངས་དོན་ཐམས་ཅད་བདེ་བླག་ཏུ་རྟོགས་པའི་ཐུགས་ངེས་་་
ཆེན་པོ་འཁྲུངས་པར་གྱུར། དུས་རྒྱུན་དུ་ཡང་དཔེ་གཟིགས་ཉམས་བཞེས་ཀྱི་གཙོ་
བོར་མཛད་དེ་ཕྱོགས་ཉེ་རིང་གང་དུ་ཕེབས་ཀྱང་དབུ་ཕར་འདུལ་མཛོད་རྒྱུད་སྡེ་་་
སོ་སོའི་བསྐྱེད་རྫོགས་རྣམ་བཤད་ཊིཀྐ་ཁྲིད་ཡིག་སོགས་རྒྱུན་པར་འབྲལ་སྤངས་སུ་
བསྣམས་པའི་པོད་དྲུག་ཅུ་སྐོར་དང་བསྲུང་བཟློག་སོགས་འཕྲིན་ལས་རྣམ་བཞིའི་་
སྐོར་པོད་མང་པོ། དབང་ཆོག་དང་རྗེས་ཆོག་གི་སྐོར་སོགས་མདོར་ན་པོ་ཏི་ཕྱེད་
དང་ཉིས་བརྒྱར་ཉེ་བ་རྒྱུན་དུ་བསྣམས་ནས་གཟིགས་རྟོག་མཛད་ཅིང་། ཁྱད་
པར་ཕེབས་བཞུད་ཀྱི་སྐབས་སུ་ཡང་ལམ་རིམ་སྔགས་རིམ་གཉིས་དང་། རྩ་
འཇུག་གི་རྣམ་བཤད་སོགས་ཞག་རེ་ཙམ་བཞུགས་སར་ཡང་དབུ་སྔས་སུ་ཞལ་ཕྱེ་་་
ནས་གཟིགས་པ་ཆག་མེད་ལྟ་བུ་ཡིན། སྐུ་ན་གཞོན་དུས་གུང་ཚིགས་རྗེས་ནས།
ལེགས་བཤད་སྙིང་པོ་རྒྱུན་སྐྱོར་དང་འབྲེལ་བར་ཕྱག་སྦྱངས་ཡུན་རིང་དང་ཕྱིས་
སུ་ཡང་དེ་ལས་ཤོག་གྲངས་ཅི་ནུས་དང་བརྒྱད་སྟོང་པའི་བམ་པོ་རེ་ཞལ་འདོན་་་་་
མཛད་པ་མཐོང་། དུས་རྒྱུན་མཚན་ཉིད་ཀྱི་སྐོར་ལ་སེ་འབྲས་སོགས་ཀྱི་ཡིག་ཆ་
རྙིང་བ་རྣམས་བྱིན་རླབས་ཆེ་གསུང་ནས་ཐུགས་རྩིས་ཆེན་པོའི་སྒོ་ནས་གཙོ་བོར་་་
གཟིགས་རྟོག་མཛད་ཅིང་། ཕྱིས་ཀྱི་གསར་རྩོམ་རྣམས་ཕེབས་བཞུད་ཀྱི་སྐབས་སུ་
མི་བསྣམས་ཀྱང་། ཞལ་ནས་དཔལ་ལྡན་ཆོས་རྗེའི་ཡིག་ཆ་འདི་ལ་ལྟ་འདོད་ཆེ་
ཞིང་སེམས་ལ་འཕྲོད་པ་ཞིག་འདུག་པས་ཁོང་ཐུགས་དགོངས་བཟང་པོ་ཞིག་ཡིན་
ནམ་གསུངས་ནས་སྒོ་མང་དང་བློ་གསལ་གླིང་གི་ཡིག་ཆའི་འགལ་འདུ་བཀོད་པ་་་
དང་། ཕར་ཕྱིན་གྱི་མཆན་སོགས་རྒྱུན་བསྣམས་མཛད། སྤྱིར་དཔེ་རྒྱུན་དཀོན་
པའི་རིགས་ལ་ཐུགས་ཤིན་ཏུ་དགྱེས་པས་ཕྱོགས་གར་ཕེབས་སུ་རྩད་གཅོད་དང་།
གྲུབ་མཐའ་རིས་མེད་ཀྱི་དཔེ་ཕྱག་ཏུ་གང་བྱུང་ལ་ལན་རེ་མ་མཐའ་གཟིགས་པ་་་་
ངེས་ཅན་ལྟ་བུ་ཡིན། རྗེ་འདི་ཉིད་འཕྲིན་ལས་རྒྱ་ཆེ་བས་ཕྱོགས་གང་དུ་ཕེབས་
556



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱང་རྒྱུན་པར་ཉིན་མོ་སྐྱེ་བོའི་འདུ་འགོད་དང་བཀའ་ཆོས་སོགས་ཀྱི་སྤྲོས་པ་རྒྱ་ཆེ་
བའི་དབང་གིས་ཐུགས་ཁོམ་ཆེར་མེད་ཀྱང་། མཚན་མོ་མར་མེའི་འོད་ལ་དཔེ་
གཟིགས་ཡུན་རིང་གནང་བས་དེ་བར་དུ་སྡོད་པ་སྐུ་མདུན་པ་སྔོན་མ་ཚོས་ཅུང་་་་་
ནུས་དཀའ་བར་བཤད་པའི་ལོ་རྒྱུས་མང་། སྤྱིར་སྐུ་ན་ཕྲ་མོའི་དུས་ནས་ཀྱང་སྐུ་
ཕྲེང་སྔ་མ་རྣམས་སུ་གསུང་རབ་རྒྱ་མཚོ་ལྟ་བུ་ལ་སྦྱངས་པའི་དོན་ཐམས་ཅད་་་་་་
ཐུགས་ལ་གོད་པ་མེད་པར་མངའ་བའི་དབང་གིས། ཆོས་བླ་མས་གསུང་བ་དང་།
རང་གིས་ཕྱག་དཔེ་གཟིགས་པ་གང་ཡིན་ཀྱང་ལན་རེ་ཙམ་གྱིས་ཐོགས་པ་མེད་་་་་
པར་ཐུགས་ལ་ལམ་ལམ་འཆར་བ་ཞིག་ཡོད་པར་གྲགས་ལ། དེ་བཞིན་དུ་དང་པོ་
བསྡུས་ཚད་ཀྱི་གཞུང་ལ་སྦྱངས་པའི་སྐབས་ནས་བཟུང་མདོ་ཕྱོགས་མཐའ་དག་་་་
སྔགས་ཀྱི་གྲོགས་སུ་འཆར་བ་དང་། སྔགས་ཀྱི་ཕྱོགས་རྣམས་མདོའི་གྲོགས་སུ་
འཆར་བ་ཞིག་ཡོད་པས་ཅི་ཙམ་དུ་ཐོས་པ་རྒྱ་ཆེར་བཙལ་བ་བཞིན་གཞུང་ལུགས་་་
ཐམས་ཅད་གདམས་པར་འཆར་བའང་ཤུགས་ཀྱིས་འབྱུང་བ་ནི། དེང་དུས་གྱི་
མཁས་པ་ཕལ་མོ་ཆེ་དང་མ་འདྲེས་པའི་ཁྱད་ཆོས་རྗེ་བླ་མའི་རྣམ་ཐར་གྱི་རྗེས་སུ་་་
འགྲོ་བ་ཁོ་ན་ཞིག་གོ །
གསང་སྔགས་རྡོ་རྗེ་ཐེག་པ་ལ་གསན་སྦྱོང་མཛད་ཚུལ་ནི། དེང་སང་བསྟན་
པ་མར་འགྲིབ་ཀྱི་དུས་སུ་སླེབས་པའི་དབང་གིས་ས་སྐྱ་གོང་མ་ལྔ། ཀུན་མཁྱེན་བུ་
སྟོན་རིན་པོ་ཆེ། རྗེ་བླ་མ་ཡབ་སྲས་སོགས་ཀྱི་སྐུ་དུས་སུ་བཞུགས་པའི་གསང་ཆེན་
རྒྱུད་སྡེ་གོང་འོག་སོ་སོའི་དབང་བཀའ་དང་བཤད་སྲོལ་གལ་ཆེ་བ་ནུབ་པས་ད་ལྟ་
རྒྱུན་ཤིན་ཏུ་དཀོན་མོད། མ་ནུབ་པར་བཞུགས་པ་རྣམས་རྒྱུད་སྡེ་བཞིའི་བཤད་
སྒྲུབ་ཀྱི་རྨང་དང་སྲོག་ཤིང་ལྟ་བུར་གལ་ཆེ་བར་གཟིགས་ཏེ་ཐུགས་རྩོལ་ཆེན་པོས།
མི་ཏྲ་བརྒྱ་རྩ། རྡོ་རྗེ་ཕྲེང་བ། འདུས་པ་འཕགས་ལུགས་དང་ཡེ་ཤེས་ཞབས་
ལུགས། བདེ་མཆོག་ལུ་ནག་དྲིལ་གསུམ། བདེ་མཆོག་རབ་འབྱམས་ཀྱི་སྐོར།
557



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཤིན་རྗེ་གཤེད་དམར་ནག་འཇིགས་གསུམ། ཀྱི་རྡོར་རྔོག་དཀྱིལ་བདུན། གུར་
མགོན་གྱི་དབང་ལྔ། དུས་འཁོར། ཀུན་རིག རྡོར་དབྱིངས། སྤྱོད་རྒྱུད་དཀྱིལ་
འཁོར་བཅུ་གཉིས། མཁས་གྲུབ་ཁྱུང་པོའི་ལུགས་ཀྱི་རྒྱུད་སྡེ་ལྔའི་དབང་སོགས་
རྒྱུད་སྡེ་སོ་སོའི་སྤྱི་བཀའ་དང་ཟུར་བཀའི་དབང་ཆེན་གྱི་སྐོར་ཉིས་བརྒྱར་ཉེ་བ་་་་
དང༌། དེ་བཞིན་དུ་སྒྲུབ་ཐབས་བརྒྱ་རྩ། བ་རི་བརྒྱ་རྩ། སྣར་ཐང་བརྒྱ་རྩ། སྒྲུབ་
ཐབས་རིན་འབྱུང༌། འཇམ་དབྱངས་ཆོས་སྐོར་རྗེས་གནང་བཅོ་ལྔ། མགོན་པོ་
བཀའ་བཅུ་གསུམ། རྣམ་སྲས་བཀའ་བཅོ་ལྔ། སྟག་ཕུའི་གཟིགས་སྣང་བཅུ་
གསུམ། ཞལ་རྣམ་འགྱུར་བཅུ་བདུན་སོགས་སྤྱི་ཟུར་གྱི་རྗེས་གནང་མཐའ་ཡས་པ་
དང་། གཞན་ཡང་ས་སྐྱའི་གསེར་ཆོས་བཅུ་གསུམ། རྙིང་མའི་འདོད་འཇོའི་བུམ་
བཟང་དང་། ལྔ་བ་ཆེན་པོའི་གཟིགས་སྣང་རྒྱ་ཅན་སོགས་གྲུབ་མཐའ་སོ་སོའི་
སྨིན་བྱེད་ཀྱི་སྐོར་བཅས་བསྡོམས་ན་སྟོང་ཙམ་དུ་ཉེ་བ་སོགས་ཕྱོགས་འདིར་་་་་་་་
བཞུགས་ཚད་ལྟ་བུ་གསན་ཏེ་སོ་སོའི་གྲངས་དུས་མཚན་མའི་བསྙེན་པ་སོགས་་་་་
ཀྱང་རང་རང་གི་གཞུང་དང་བླ་མ་གོང་མའི་ཕྱག་ལེན་བཞིན་ལེགས་པར་གནང༌།
དེ་བཞིན་དུ་རྒྱུད་སྡེ་བཞི་སོ་སོའི་རྩ་བཤད་ཕྱོགས་མཐུན་གྱི་རྒྱུད་དང་། དེ་དག་
གི་འགྲེལ་བ་འཕགས་བོད་ཀྱི་དམ་པ་གོང་མས་མཛད་པ་ཕལ་མོ་ཆེའི་བཤད་པ་་་་
དང་མཛུབ་ཁྲིད། བདེ་གསང་འཇིགས་གསུམ་གྱི་བསྐྱེད་རྫོགས་ཀྱི་དམར་ཁྲིད། །
རྡོ་རྗེ་འཇིགས་བྱེད་ཀྱི་ལྕགས་མཁར་འཁྲུལ་འཁོར། སྦྱིན་སྲེག་སྟེ་མན་ངག་རྣམ་
གསུམ་གྱི་ཞལ་ཤེས་ཕྱག་ཁྲིད་དང་བཅས་པ། གར་ཐིག་དབྱངས་གསུམ། དེ་
རྣམས་ཀྱི་ཤེས་བྱེད་དུ་སོ་སོའི་བཤད་པ། མཛུབ་ཁྲིད། དོགས་གཅོད་དྲི་གཏུགས་
སོགས་ཡོངས་འཛིན་མཁས་པའི་དབང་པོ་རྒྱུད་སྡེ་རྒྱ་མཚོའི་བདག་པོར་གྱུར་པ་་་་
རྣམས་ཀྱི་དྲུང་ནས་ཡང་ཡང་གསན་ཅིང་གཏན་ལ་ཕབ་པས་གཞུང་དོན་འགངས་
འཆུན་པའི་ཐུགས་ངེས་བརྟན་པོ་འཁྲུངས་ཤིང་འཕྱུགས་མེད་ཀྱི་གཟེར་ཐེབས་་་་
558



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པར་གྱུར། དབང་རྗེས་གནང་སོ་སོའི་སྐབས་སུ་ཡང་ཐ་ན་བསྒྲུབ་གཞི་བཀྲམ་
ཚུལ། གཏོར་མ་བཟོ་ཚུལ། མཆོད་པ་བཤམས་ཚུལ་ཡན་ཆད་ནས་བཟུང༌།
སྐབས་སུ་གང་བབས་ཀྱི་དམིགས་རྣམ་བརྡ་སྤྲོད་པ་དང་། སྤྱི་དང་བྱེ་བྲག་གི་
བཤད་པ་དང་ལྷ་སྔགས་སོ་སོའི་ལོ་རྒྱུས་དང་ཆེ་བ་སོགས་བླ་མས་གང་གསུང་་་་་
ཐམས་ཅད་ཐུགས་ལ་པར་བཏབ་པ་བཞིན་དུ་མཁྱེན་ཅིང་། བསྐྱེད་རྫོགས་སོགས་
ཀྱི་མན་ངག་རྣམས་ཀྱང་སྲིད་དབེན་དང་རྒྱུད་སྟོད་སྨད་སོ་སོའི་ཁྲིད་རྒྱུན་གྱི་ཁྱད་་
པར། དེ་དག་གི་གེགས་སེལ་བོགས་འདོན། ལག་རྗེས་དང་བཅས་པ་སོགས་ཐུན་
མོང་དང་ཐུན་མོང་མ་ཡིན་པའི་མན་ངག་དམ་པ་གོང་མ་རྣམས་ཀྱི་ཐུགས་ནས་་་་
ཐུགས་དང་། སྙན་ནས་སྙན་དུ་བརྒྱུད་པའི་གཅེས་མཛོད་ལྟ་བུ་ཤིན་ཏུ་ཟབ་ཅིང་
གསང་བ་ཐམས་ཅད་ཅུང་ཟད་ཀྱང་མ་ནོར་བར་ཐུགས་སུ་ཆུད་པས་ངེས་པ་དོན་
གྱི་རྡོ་རྗེ་འཛིན་པ་ཆེན་པོར་གྱུར་ཏོ། །སྤྱིར་རྩ་བའི་ཡོངས་འཛིན་མཐའ་ཡས་ཚང་
ནི་མདོ་སྔགས་རིག་གནས་ཐམས་ཅད་དང༌། རྒྱུད་སྟོད་སྨད་ཀྱི་ཕྱག་ལེན་
དབྱངས་རྟ་སོགས་ཆ་ཐམས་ཅད་ལ་མཁས་པས་རྗེ་ཉིད་ལ་ཡང་རྒྱུད་མཚན་ཉིད་་་་
ཀྱི་གྲྭ་ཚང་སོ་སོའི་གདངས་དབྱངས་དང་། འདོན་རྟ་ཚུན་ཆད་དང་། ཐ་ན་རྣམ་
སྲས་གཡང་འབོད་དང་། རྨ་ཆེན་གྱི་བསངས་སོགས་ཀྱི་རྟ་དབྱངས་རྣམས་ཀྱང་
ཞུ་བར་མཛད་པས་ཕྱིས་སུ་དེ་དག་འདི་ལྟར་ཡིན་ཞེས་འཐེན་པར་མཛད་པ་་་་་་
མཁར་དགུའི་དཔོན་པོ་སོགས་སྐུ་མདུན་པ་རྒྱུས་ཡོད་རྣམས་ཀྱིས་ཐོས་འདུག དེ་
བཞིན་དུ་རྒྱུད་སྟོད་སྨད་སོགས་ཀྱི་དབྱངས་རྟ་ཕྱག་ལེན་མ་འདྲེས་པ་སོ་སོའི་་་་་་
དགོས་དོན་རྒྱུ་མཚན་དང་བཅས་པ་དོན་གཉེར་ཅན་རྣམས་ལ་ཡང་ཡང་འདོམས་
པར་མཛད། རྡོ་རྗེ་ཕྲེང་བ་སོགས་དཀྱིལ་འཁོར་ཆེན་པོ་རྣམས་ཀྱི་ཕྱི་ནང་གི་ཐིག་
གི་སྐོར་རྣམས་རྟོག་གེ་བ་བློ་བཟང་རིན་ཆེན་གྱི་ཐིག་འགྲེལ་སོགས་ཀྱི་སྟེང་ནས་་་་
ཡོངས་རྫོགས་སྔར་ནས་མཁྱེན་ཅིང་། དུས་འཁོར་གྱི་དཀྱིལ་ཐིག་སོགས་བྱ་ཕུག་
559



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྔགས་རམས་པ་དང་། རྣམ་སྣང་མངོན་བྱང་གི་དཀྱིལ་ཐིག་དང་ཕྱག་རྒྱ་སོགས་
བསམ་གཏན་རྒྱ་མཚོ་ལས་སློབ་ཚུལ་གནང་བ་སོགས་རྒྱུད་སྡེ་བཞིའི་ལག་ལེན་་་་་་
དང་མན་ངག་ཕྲ་མོ་རེ་ལ་ཡང་འོལ་ཚོད་མི་མཛད་པར་ཞིབ་ཏུ་ཐུགས་སྦྱོང་གནང་
བ་ནི་ཆེས་ངོ་མཚར་བའི་རྣམ་པར་ཐར་བའོ། །
ཐུན་མོང་བའི་རིག་གནས་ལ་སྦྱངས་ཚུལ་ནི། ཕྱག་བྲིས་སྔོན་ཀུན་མཁྱེན་
འཇིགས་མེད་དབང་པོས་གཙང་གི་བྲིས་པ་རྩེར་སོན་ཞིག་ཕྱག་ཕྱིར་ཁྲིད་ཡོད་པ་་་
དེའི་བྲིས་རྒྱུན་དབལ་མང་དབོན་པོ་ནས་བརྒྱུད་པ་ཡིག་གཟུགས་ཤིན་ཏུ་ལེགས་་་
པོ་ཞིག་རྗེ་ཉིད་ཀྱི་སྐུ་ཞང་འཇམ་དཔལ་གྱིས་ཤེས་པས་དེ་ལས་སྐུ་ན་ཕྲ་བའི་དུས་་་
སུ་སློབ་པར་མཛད། བོད་ཀྱི་བརྡའི་བསྟན་བཅོས་དག་ཡིག་དང་སུམ་རྟགས་རྩ་
འགྲེལ་གྱི་སྐོར་དཔའ་རིས་དམ་ཆོས་པའི་ཡི་གེ་སོགས་ཀྱི་སྟེང་ནས་གསན་ཅིང་་་་་་
བཀའ་རྩོམ་སོགས་ཀྱི་སྐབས་སུ་ཡི་གེའི་དག་ཆ་ལ་ཐུགས་ཤིན་ཏུ་ཞིབ་པ་གནང་།
སྒྲ་རིག་པའི་སྐོར་ཡོངས་འཛིན་ཚང་ལས་ཐོག་མར་དབྱངས་ཅན་སྒྲ་མདོ་དང༌།
འདར་ལོའི་ཊིཀྐའི་སྟེང་ནས་རི་མོ་ཡོངས་རྫོགས་ཞིབ་སློབ་མཛད་པས་དེ་དང་།
ཀ་ལཱ་པ། ཙན་པ། པཱ་ཎི་པ་སོགས་འཕགས་བོད་ཀྱི་སྒྲ་གཞུང་ཐམས་ཅད་ཀྱི་
བརྗོད་དོན་མཐའ་དག་ཐུགས་སུ་ཆུད་དེ་བྱིངས་ལས་མིང་དང་། དེ་ལ་སི་སོགས་
ཀྱི་རྣམ་དབྱེ་བྱིན་ནས་ཚིག་ཏུ་སྒྲུབ་པ། མིང་མ་བརྒྱུད་པར་བྱིངས་ལ་ཏི་སོགས་ཀྱི་
རྣམ་དབྱེ་བྱིན་ནས་ཚིག་ཏུ་སྒྲུབ་པ་སོགས་མདོར་ན་བྱིངས་རྐྱེན་རྣམ་དབྱེ་སྦྱར་་་་་
བའི་སྒྲའི་རྣམ་འགྱུར་གང་ལ་ཡང་ཐོགས་པ་མེད་པ་ཞིག་ཡིན་པས་རྒྱུན་པའི་་་་་་
གསུང་འཕྲོས་དང་བཀའ་ཆོས་སོགས་ཀྱི་སྐབས་སུ་སྔོན་གྱི་ལོ་ཙཱ་བ་སོ་སོའི་འགྱུར་་
བདེ་མིན་དང༌། བོད་སྐད་ཀྱིས་ཅུང་གོ་མི་ནུས་པའི་དཀའ་གནད་ཕལ་མོ་ཆེ་
བྱིངས་སྒྲུབ་ཀྱི་སྒོ་ནས་སཾ་སྐྲ་ཏའི་སྐད་དུ་བསྒྱུར་ཏེ་སྐབས་ཀྱི་དོན་དཔྱིས་ཕྱིན་པར་
གསུང་བ་ཞིག་ཡོད་དོ། །ཕྱིས་སུ་ཡང་ཏཱ་ར་ནཱ་ཐའི་སྒྲ་ཊིཀ་དང་། ས་བཟང་པཎ་
56)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆེན་གྱི་ཀ་ལཱ་པའི་ཊིཀྐ། སི་ཏུའི་གསུང་གི་ཙནྜ་པའི་འགྲེལ་ཆེན་སོགས་ལ་ཞིབ་
གཟིགས་མཛད་ཅིང་། མཛོད་འགྲེལ་གནམ་ལྕགས་ཐོག་ཟེར་བའི་འགྲེལ་ཆེན་
བསྒྱུར་འཕྲོ་ཅན། ཟུར་མང་ཀུན་ཁྱབ་ཀྱིས་ཁ་སྐོང་ཅུང་ཟད་ཡོད་པ་དེར་
གཟིགས་ནས་སི་ཏུའི་གསུང་རྣམས་ཤིན་ཏུ་བརླིང་ལ་ལེགས། ཟུར་མང་བའི་
གསུང་དེ་ཙམ་མིན་པས་ཁ་སྐོང་ཡོངས་རྫོགས་མ་ནུས་པས་བཞག་པ་མིན་ནམ་་་་་
གསུང་བ་ལ། ཕྱིས་སུ་འཛམ་ཐང་གི་མཁས་པ་བླ་མ་དགེ་ལེགས་རིན་པོ་ཆེའི་ཞལ་
ནས། ཟུར་མང་བར་ཁ་སྐོང་རྩོམ་རྒྱུའི་ཞལ་ཆེམས་ཡོད་ཀྱང་སྒྲའི་རི་མོ་འགའ་མ་
ཤེས་པས་ཟུར་མང་བས་རང་གིས་རང་ལ་སི་ཏུ་བླ་རྒན་དེ་ཡོད་དུས་རྒྱ་ར་ཁྱོད་་་་
ཀྱང་སྒྲ་བ་ཞིག་ཡིན་མོད། བླ་རྒན་ཤི་ནས་ཁྱོད་ཀྱི་སྒྲའི་ཡོན་ཏན་ཀྱང་ཤི་འདུག་
ད་སྐྱུར་ཞེས་ཟེར་ནས་བཞག་པའི་ལོ་རྒྱུས་དག་མོ་ཡོད་གསུང་འདུག སྡེབ་སྦྱོར་
ཡང་། གཞན་ལས་ཡོན་ཏན་བརྒྱད་ཀྱིས་ཁྱད་པར་དུ་འཕགས་པར་བཤད་པའི་
སྡེབ་སྦྱོར་གྱི་བསྟན་བཅོས་ཆེན་མོ། སྙིགས་དུས་ཀྱི་ཐམས་ཅད་མཁྱེན་པ་རིན་
ཆེན་འབྱུང་གནས་ཞི་བས་མཛད་པ་དེ་དང༌། དེའི་དགོངས་འགྲེལ་རྣམས་ཀྱི་
དོན་བཞིན་ཡི་གེ་བགྲང་བ་བྲིཏྟ་དང་། ཕྱི་མོ་བགྲང་བ་ཛ་ཏི་དེ་དག་གི་ངོ་མཚར་
བའི་རྟོགས་བྱེད་དང་བཅས་པ་ཡང་དཔྱིས་ཕྱིན་པ་མཁྱེན། སྙན་ངག་དགུང་ལོ་
བཅུ་གསུམ་གྱི་སྟེང་རྩ་བ་མེ་ལོང་དང༌། འགྲེལ་བ་དབྱངས་ཅན་དགྱེས་པའི་གླུ་
དབྱངས་སྦྲགས་པའི་སྟེང་ནས་མཛུབ་ཁྲིད་ཞིབ་རྒྱས་གསན་ཅིང༌། ད་ལྟ་གསུང་
འབུམ་ཁྲོད་ན་བཞུགས་པའི་དཔེར་བརྗོད་འདི་དེ་དུས་མ་དགོན་ནས་མཛད་པ་་་་
ཡིན་ཀྱང་ཞུ་དག་སོགས་བཅུ་དགུའི་སྟེང་ནས་གྲུབ་པས་མཛད་བྱང་དུ་དེ་ལྟར་་་་་
གནང་བ་ཡིན། མངོན་བརྗོད་ནི། དོན་གཅིག་ལ་མིང་དུ་མ་ཡོད་པ་དང༌། མིང་
གཅིག་དོན་དུ་མར་འཇུག་ཚུལ་རྣམས་མངོན་བརྗོད་ཀྱི་བསྟན་བཅོས་འཆི་མེད་་་་
མཛོད་དང་། མཁས་པའི་རྣ་རྒྱན་དང་། མངོན་བརྗོད་འགྲེལ་ཆེན་སོགས་
561



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཕགས་བོད་ཀྱི་མངོན་བརྗོད་མཐའ་ཡས་པ་ནས་བཤད་པའི་དགོས་དོན་ཐམས་
ཅད་ཐུགས་སུ་ཆུད་པས་འདི་འདིའི་མིང་གི་རྣམ་གྲངས་ཡིན་ཟེར་ཤེས་པ་ཙམ་ལ་་
ཆ་འཇོག་མི་དགོངས་པར་འདོད་རྒྱལ་དུ་བཏགས་པ་དང་། རྗེས་གྲུབ་ཏུ་
བཏགས་པ་སོ་སོའི་ཁྱད་པར་མིང་དེ་ལྟར་འདོགས་པ་དང་བཏགས་པའི་རྒྱུ་་་་་་
མཚན་བཅས་ཞིབ་ཏུ་མཁྱེན་པ་ཡིན་ནོ། །དཀར་རྩིས་མ་དགོན་ན་བཞུགས་
སྐབས་ལྔ་བསྡུས་ཙམ་དང་། སླར་རི་མོ་ཡོངས་རྫོགས་བསླབ་པ་ཡིན་ཞེས་ཞལ་
ནས་གསུངས་ཤིང་། རི་མོའི་ལག་ལེན་དང་། ཉིན་བྱེད་སྣང་བ་སོགས་རྩིས་སྐོར་
རྣམས་ལ་རྒྱུན་དུ་གཟིགས་རྟོག་གནང་། རྐང་བ་སོགས་རི་མོའི་དོན་ཤེས་པ་གལ་
ཆེ་གསུངས་ནས་ཞལ་ཤུལ་ཚང་ལ་རྩིས་འགྲེལ་རྩོམ་བསྐུལ་ཀྱང་མཛད། དུས་
འཁོར་ཊིག་ཆེན་གྱི་རྩིས་སྐོར་དང་། ཀུན་མཁྱེན་བུ་སྟོན་རིན་པོ་ཆེའི་མཁས་པ་
དགའ་བྱེད་སྦྲགས་ནས་ཞིབ་གཟིགས་གནང༌། ནག་རྩིས་རྡེལ་འགྲེམ་སོགས་
གཙོས་ཕྱག་མཛོད་ཨ་བསྟན་ཚང་ཞེས་མཁས་པའི་གྲགས་པ་ཅན་དེ་ལས་བསླབས་
པར་གསུངས། གསོ་བ་རིག་པའི་སྐོར་ཡང་ཨ་བསྟན་ཚང་གི་མདུན་ནས་རྩ་རྒྱུད་
རྡེལ་འགྲེམ་དང་བྱང་ཁོག་ལུས་ཐིག་སོགས་ཀྱི་ལག་ཁྲིད་ཞིབ་རྒྱུས་དང་། འབྲུ་
སྨན་དང་སྔོ་སྨན་སོགས་ཀྱི་ངོས་འཛིན་གྱི་རིགས་ལ་གསན་སྦྱོང་མཛད་ཅིང་དེ་་་་་
དུས་སྡོང་འགྲེལ་གྱི་དཔེའུ་རིས་ཀྱང་ཕྱག་བྲིས་གནང་བ་ཡོད་པར་བཤད། རྒྱུན་
པར་ཡང་། འདུལ་བ་དང༌། གསེར་འོད་སོགས་ལས་འབྱུང་བའི་གསོ་བ་རིག་
པའི་གནས་རྣམས་དང༌། དཔལ་ལྡན་རྒྱུད་བཞི། མ་ཁོལ་གྱིས་མཛད་པའི་ཡན་
ལག་བརྒྱད་པའི་སྙིང་པོ་བསྡུས་པ། ཁ་ཆེ་ཟླ་བ་ལ་མངོན་པར་དགའ་བས་མཛད་
པའི་ཡན་ལག་བརྒྱད་པའི་འགྲེལ་བ་ཟླ་ཟེར། བྱང་ཟུར་གྱི་མཁས་པ་སོ་སོའི་
ལེགས་བཤད་སོགས་སྨན་ཡིག་རྒྱས་བསྡུས་གང་བྱུང་ལ་གཟིགས་རྟོག་དང་། སྦྱོར་
སྡེ་སོགས་ཀྱི་ལག་ལེན་ཡང་གང་ནས་གང་གསལ་བ་དང༌། གང་ལས་གང་ཕན་
562



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆེའི་རིགས་ལ་ཡང་ཐུགས་རྒྱུས་ཆེ་བའི་ཚུལ་མཛད། ཞལ་ནས་ཀྱང་། དར་མོ་
བའི་སྨན་འགྲེལ་གསེར་རྒྱན་དང་། མདུད་གྲོལ་སོགས་ལ་ལར་རྒྱས་ལ་དཀའ་ས་
མི་གསལ་བ་མང་། བི་སྔོན་དཀའ་གནས་གསལ་ལ་རྒྱས་བསྡུས་འཚམས་ཤིང་སྡེ་
སྲིད་ཀྱི་གསུང་གཞན་ལས་ཀྱང་གསལ། བདག་གིས་ཀྱང་དེ་ལ་མང་དུ་བལྟས་
པས་སྨན་ཅུང་ཤེས་སླ་བར་སྣང་ཞེས་གསོ་བ་རིག་པ་ལ་བྱང་ཆུབ་པའི་གསུང་ཟུར་
ཙམ་གནང་། རྒྱུན་དུ་ཡང་ལྷན་ཐབས་ལྡེ་མིག་སོགས་དེ་སྐོར་གྱི་ཡི་གེ་དུ་མ་རྩེད་
གཅོད་ཀྱང་མཛད། ཕྱིས་སུ་ཡང་ཡུན་རིང་པོར་ནད་ཀྱིས་མནར་བའི་ཉམ་ཐག་
རྣམས་ལ་དྲི་བ་གནང་བ་སོགས་ཀྱི་སྒོ་ནས་ནད་ངོས་འཛིན་མཛད་ཅིང་། སྨན་
ཐུན་ཁ་ཤས་གནང་བ་དང༌། ཟས་དང་སྤྱོད་ལམ་རིམ་གྲོ་སོགས་ཀྱི་བསླབ་སྟོན་
སྩལ་པས་འཚོ་བའི་དངོས་པོ་བདེ་བླག་ཏུ་བྱིན་པ་ཡང་བགྲང་གིས་མི་ལང་ངོ༌། །
བཟོ་རིག་པའི་སྐོར་ལ། མི་ཕལ་བས་ཤེས་པའི་ལུས་བཟོ་ཕྲན་ཚེགས་ཀྱི་སྐོར་
རྣམས་ཕྱག་ལེན་མཛད་མི་དགོས་པ་མ་གཏོགས་མི་མཁྱེན་པ་ཅི་ལ་སྲིད། ལུས་
བཟོ་མཆོག་ལྷ་སྐུའི་ཕྱག་ཚད་དང༌། མཆོད་རྟེན་བརྒྱད་སོགས་ཀྱི་ཐིག རྒྱུད་སྡེ་
བཞིའི་དཀྱིལ་འཁོར་དུ་མའི་བྲི་ཐིག བློས་བསླང་རྩིག་ཚུལ། ལས་བཞིའི་སྦྱིན་
སྲེག་གི་བྲི་ཐབས་དང་རྩིག་ཐབས་སོགས་ཀྱི་ཁྱད་པར། འཁྲུལ་འཁོར་དང་ལྕགས་
མཁར་སོགས་མན་ངག་གི་སྐོར་གྱི་འཁོར་ལོ་བྲི་ལྟེབ་དང༌། ལིངྒ་སྔགས་ཅན་
སྔགས་མེད་སོགས་ཀྱི་བྲི་ཚུལ། ཟུར་དགུ་བ་དང་བཅུ་དྲུག་པ་སོགས་ཀྱི་འཁོར་
ཐིག་དང་རྡུལ་ཚོན་གྱི་བྲི་ཚུལ། གནམ་འཁོར་དྲས་རྩིག་དང་། འཕྲུལ་རྩིག་སོགས་
ཀྱི་གཏོར་མ་བཟོ་ཚུལ་དང་། གཞན་ཡང་བོད་ཡིག་གཟབ་གཤར། ལན་ཛ་དང་། །
ཝརྟུ་སོགས་ཡིག་རིགས་དུ་མ། ཞི་རྒྱས་དབང་གི་བསྲུང་འཁོར་སྣ་ཚོགས་པའི་
ལག་ལེན་སོགས་འདི་མི་མཁྱེན་བྱ་བ་མེད་ཅིང་། ངག་བཟོ་གཙོ་བོར་གྱུར་པ་
འཆད་རྩོད་རྩོམ་གསུམ་ནི་སྨོས་མི་དགོས་ལ། རྒྱུད་སྡེ་སོ་སོའི་ཆོ་ག་དང་། ཆོས་
563



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྤྱོད། བསྐང་གསོ། མགུར་མ་དང་། གཅོད་སོགས་ཀྱི་འདོན་རྟ་གདངས་དབྱངས་
སོགས་ཀྱང་ཇི་བཞིན་མཁྱེན་པར་མ་ཟད། དེ་རིགས་གཞན་གྱིས་ཐོས་པ་ཙམ་
གྱིས་སྣང་བ་བསྒྱུར་ནུས་པ་ཞིག་ཡོད་པར་གྲགས། ཡིད་བཟོ་གཙོ་ཕལ་རྣམས་
ཀྱང་འདིར་ཡི་གེས་འཇིགས་ནས་མ་བྲིས་པས་གོང་འོག་ཏུ་གསལ་བ་བློ་དང་ལྡན་
པ་རྣམས་ཀྱིས་ཤེས་སླའོ། །རྗེ་འདི་ཉིད་སྐྱེས་ཐོབ་ཀྱི་མཁྱེན་རབ་འགྲན་ཟླ་དང་
བྲལ་བ་ཞིག་ཡིན་པར་མ་ཟད། དོན་གཉེར་དང་ཐུགས་བརྩོན་ཤིན་ཏུ་ཆེ་བས་
ཡོངས་འཛིན་ཚང་ནས་མདོ་སྔགས་རིག་གནས་སོགས་ཀྱི་མཛུབ་ཁྲིད་གང་དང་་་་
གང་འབུལ་བའི་ཚེ་ཡང་། ཐོག་མར་གསུང་བ་རྣམས་ནི་གནད་དུ་ཕབ་སྟེ་དཔྱད་
པ་དང་བཅས་ཐུགས་ལ་མ་འཇགས་ཀྱི་བར་དུ་ཡི་གེ་བྲི་བ་མི་གནང༌། དེ་དག་
ལས་གསུང་རྒྱུན་གལ་ཆེ་བ་རྣམས་ཟིན་བྲིས་དང་ཐུགས་ལ་འཛིན་བདེ་བའི་ཕྱིར་་་
དུ་སྡོམ་ཚིག་ལྟ་བུར་མཛད་པ་ཡང་མང་ངོ༌། །སྤྱིར་དཀོན་ཆོས་གང་གསན་ཡང་།
ཁུངས་བཤད་ལ་ཐོ་ཆུང་རེ་ངེས་ཅན་དུ་འགོད་པ་གནང་ཞིང་། དེ་དག་ལས་རེ་
གཉིས་ད་ལྟ་གསུང་འབུམ་གྱི་ཁྲོད་དུའང་བཞུགས་པ་ལྟར་རོ། །དེ་ལྟར་བཅུ་ཕྲག་
རིག་པའི་གནས་ཐམས་ཅད་ལ་འོལ་སྤྱི་ཙམ་དང་ཕྱོགས་རེ་ཙམ་མ་ཡིན་པར་་་་་
མཐའ་ཆོད་པར་སྦྱངས་ནས་རེ་རེ་ལ་ཡང་སོ་སོའི་སྲོལ་འབྱེད་འཛིན་གྱི་དམ་པ་་་་
གོང་མ་རྣམས་དང་མཉམ་པ་ལྟ་བུར་གྱུར་ནས་མཁས་པའི་ཚད་དུ་ཕྱིན་པ་ཡིན་་་་
པས་ངེས་པར་མ་ཧཱ་པཎྜི་ཏ་ཞེས་པའི་མཚན་ཡང་བདག་ཅག་གི་བླ་མ་རྡོ་རྗེ་་་་་་་
འཆང་འདི་ལ་ནི་དོན་དང་མཐུན་པ་ཁོ་ན་ཡིན་ནོ། །
རྒྱལ་བའི་བསྟན་པའི་སྙིང་པོ་སྤྱི་ལ་ཐོས་བསམ་མཛད་ཚུལ་ནི། གོང་དུ་
གསལ་བ་ལྟར་གྱི་མཚན་ཉིད་དང་ལྡན་པའི་དགེ་བའི་བཤེས་གཉེན་བཅུ་ཕྲག་་་་་་
ལྷག་ཙམ་གྱི་ཞབས་སེན་ནོར་བུའི་ཅོད་པན་སྤྱི་བོའི་རྒྱན་དུ་གཡོ་སྒྱུ་དང་ཟོལ་ཟོག་
མེད་པར་བསྟེན་ནས་ལེགས་ཚོགས་ཀྱི་རྨང་གཞི་ཟིན་པར་མཛད་དེ། རྒྱལ་བའི་
564



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཀའ་དང་དགོངས་འགྲེལ་ཐམས་ཅད་ཀྱི་དགོངས་པའི་དོན་གྱི་ཉིང་ཁུ་ཤིང་རྟ་་་
ཆེན་པོ་རྣམ་གཉིས་དང་། མཉམ་མེད་ཇོ་བོ་ཡབ་སྲས་ཀྱི་མན་ངག་བཞིན་དུ། རྗེ་
བདག་ཉིད་ཆེན་པོས་གསལ་བར་མཛད་པའི་བྱང་ཆུབ་ལམ་རིམ་ཆེན་མོའི་བཤད་
ལུང་དང་མཛུབ་ཁྲིད་ཡང་ཡང་གསན་ཏེ་བཀའ་པོད་ཆེན་པོ་ཐམས་ཅད་དེའི་་་་་
ཡན་ལག་ཏུ་བྱས་ནས་གཏན་ལ་འབེབས་པར་མཛད། གཞན་ཡང་མདོ་རྒྱུད་
བསྟན་བཅོས་དུ་མའི་བཤད་བཀའ་དང་ལམ་གཙོ་གསུམ་དང་ལམ་རིམ་དང་བློ་་་
སྦྱོང་དོན་བདུན་མ་སོགས་ལམ་རིམ་བློ་སྦྱོང་གི་སྐོར། དཔལ་གསང་བ་འདུས་པ་
འཕགས་ལུགས་ལྷ་སོ་གཉིས་པ་དང༌། དཔལ་འཁོར་ལོ་སྡོམ་པ་ལུ་ཨི་པ་ལྷ་དྲུག་
ཅུ་རེ་གཉིས་པ། དཔལ་རྡོ་རྗེ་འཇིགས་བྱེད་ལྷ་བཅུ་གསུམ་མ་དང༌། དཔའ་བོ་
གཅིག་པ་སོགས་ཀྱི་སྨིན་བྱེད་བསྐྱེད་པའི་རིམ་པ་དང༌། གྲོལ་བྱེད་རྫོགས་པའི་
རིམ་པའི་དམར་ཁྲིད་ཟབ་མོ་ལག་རྗེས་གེགས་སེལ་བོགས་འདོན་དང་བཅས་པ་
སོགས་ལམ་རིམ་གཉིས་ཀྱི་སྐོར། གཞན་ཡང་སྲད་དབེན་གྱི་བླ་མའི་རྣལ་འབྱོར་
དང་། ཐུན་དྲུག་བླ་མའི་རྣལ་འབྱོར་སོགས་བྱིན་རླབས་འཇུག་བྱེད་བླ་མའི་རྣལ་
འབྱོར་གྱི་སྐོར། སྦྱིན་སྲེག་འཁྲུལ་འཁོར་ལྕགས་མཁར་ཏེ་མན་ངག་རྣམ་གསུམ་
སོགས་གསང་བ་སྙན་བརྒྱུད་ཀྱི་སྐོར། སྒྲོལ་དཀར་ཡིད་བཞིན་འཁོར་ལོ་སོགས་
ཚེའི་དངོས་གྲུབ་སྒྲུབ་པའི་སྐོར། འཇམ་དབྱངས་ཞི་ཁྲོ་སྦྲགས་སྒྲུབ་རིགས་མི་འདྲ་
བ་དུ་མ་སོགས་རྣམ་འབྱེད་ཤེས་རབ་སྒྲུབ་པའི་སྐོར། རྡོར་སེམས་སྒོམ་བཟླས།
དམ་ཚིག་རྡོ་རྗེའི་བཟླས་པ། ཟ་བྱེད་མཁའ་འགྲོའི་སྦྱིན་སྲེག་སོགས་དམ་ཚིག་
ཉམས་ཆག་སྦྱོང་བའི་སྐོར། ཚེམ་བུ་དམར་ཁྲིད་དང་སྙིང་པོ་དོན་གསུམ་སོགས་
གངས་ཅན་འགྲོ་བའི་ལྷ་སྐལ་སྤྱན་རས་གཟིགས་ཀྱི་སྐོར། དཔའ་བོ་གཡུལ་འཇུག་
མ་དང་། གདན་ཐོག་གཅིག་མ་སོགས་འཕོ་བ་དང་གཅོད་ཀྱི་སྐོར། རིག་བྱེད་མ་
དང་འདོད་རྒྱལ་ཚོགས་བདག་གི་མན་ངག་ཆེས་གསང་བ་འགའ་ཞིག་བཅས་ནོར་
565



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒྲུབ་དབང་སྡུད་ཀྱི་སྐོར་སོགས་ཟབ་ཁྲིད་མན་ངག་གི་རིགས་མང་པོ་དང་། བདེ་
གསང་འཇིགས་གསུམ། ཀྱི་རྡོར་དུས་འཁོར་སོགས་ཀྱི་རྩ་རྒྱུད་དང་། བརྒྱད་སྟོང་
པ། ཐར་བ་ཆེན་པོ། འཇམ་སྡུད་བཟང་གསུམ་སོགས་མདོ་རྒྱུད་དུ་མ་དང་། །
བྱམས་ཆོས་སྡེ་ལྔ། དབུ་མ་རིགས་ཚོགས་དྲུག སྐྱེས་རབས་སོ་བཞི་བ། མཛོད་རྩ་
བ། འདུལ་བ་མདོ་རྩ་བ། རྒྱན་འཇུག སྤྱོད་འཇུག་ཆེན་མོ། འགྲེལ་བ་དོན་
གསལ་སོགས་རྒྱ་གཞུང་གི་སྐོར། རྗེ་ཐམས་ཅད་མཁྱེན་པ། རྒྱལ་ཚབ་དར་མ་རིན་
ཆེན། མཁས་གྲུབ་སྨྲ་བའི་ཉི་མ་སྟེ་ཡབ་སྲས་ཀྱི་གསུང་འབུམ། པཎ་ཆེན་བློ་
བཟང་ཆོས་རྒྱན་གྱི་གསུང་འབུམ། རྗེ་ཤེས་རབ་རྒྱ་མཚོའི་གསུང་འབུམ། བཀྲས་
ལྷུན་སྔགས་གྲྭའི་འདོན་ཆའི་སྐོར་པོ་ཏི་གཉིས། ཆོས་སྤྱོད་རབ་གསལ་གྱིས་མཚོན་
བོད་གངས་ཅན་གྱི་ལྗོངས་འདིར་བྱོན་པའི་མཁས་གྲུབ་ཆེན་པོ་མང་པོའི་གསུང་་་་
རབ་ལེགས་པར་བཤད་པ་སྣ་ཚོགས་པའི་སྐོར་དང་། ལྷག་པའི་ལྷ་དང་ཡི་དམ་
ཆོས་སྐྱོང་དུ་མའི་ཆོས་སྐོར་དང་བེའུ་བུམ་སོགས་མདོར་ན་བཀླགས་ལུང་གི་རྒྱུན་་་་
ཡང་ཆེས་མང་བ་གསན། དེ་དག་ཀྱང་མུ་ཏོ་བའི་ཕྱེ་བཞིན་དུ་སྣེ་གང་མང་གི་
ཐོས་ལོའི་རྣམ་གྲངས་བསགས་པ་ཙམ་མ་ཡིན་པར། ཆོས་རྒྱུན་གྱི་ཏིང་ངེ་འཛིན་
རྣམ་པར་དག་པ་འགྲུབ་པའི་རྒྱུར་འགྱུར་ངེས་མཛད། དེ་ལྟར་མང་དུ་ཐོས་པ་རྒྱ་
མཚོ་ལྟ་བུ་བཙལ་ཏེ་རྗེ་འདི་མདོ་དང་སྔགས་ཀྱིས་བསྡུས་པའི་ཆོས་རྒྱུན་མཐའ་་་་
ཡས་པའི་བང་མཛོད་ལྟ་བུར་བཞུགས་པ་ཡིན་ཀྱང་། ལོ་ཆེན་རིན་ཆེན་བཟང་
པོས། སྔོན་ཆད་གདམས་ངག་བརྒྱ་ཕྲག་མང་པོ་ཐོབ། །འོན་ཀྱང་ད་དུང་གཞན་
ལས་བཙལ་བར་འདོད། །ཅེས་གསུངས་པའི་རྣམ་པར་ཐར་བ་ཕྱག་ལེན་དུ་
འདེབས་པ་དང་། རྒྱ་མཚོ་ཆེན་པོ་ཆུ་ཡིས་མི་ངོམས་པ་བཞིན་དུ་ད་དུང་ངོམས་
པའི་ཚུལ་མི་གནང་བར་གོང་དུ་བཀོད་ཟིན་པ་བཞིན་ཐ་ན་མཛད་པའི་ཐ་མ་ལ་་་
ཉེ་བའི་སྐབས་ཚུན་ཆད་དུ་དམ་པའི་ཆོས་ཀྱི་རྒྱུན་གསན་པར་མཛད་པ་ནི་ངེས་་་་
566



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པར་ངོ་མཚར་བའི་གནས་དང་། རྣམ་ཐར་མཆོག་ཏུ་ཡང་སེམས་སོ། །
གཉིས་པ་ཚུལ་བཞིན་སྒྲུབ་པ་རྟོགས་པའི་ཡོན་ཏན་བརྙེས་པའི་ཚུལ་ནི། དེ་
ཡང་། མ་ཚང་མེད་རྒྱུ་དེ་ལས་ནི། །འབྲས་བུ་གང་གིས་བཟློག་པར་འགྱུར། །ཞེས་
གསུངས་པ་ལྟར། དངོས་པོ་གང་དང་གང་ཡིན་ཀྱང་རྒྱུ་མ་ཚང་བ་མེད་པར་
ཚོགས་པ་ལས་དེའི་འབྲས་བུ་འབྱུང་བ་རྟེན་འབྲེལ་གྱི་ཆོས་ཉིད་ཡིན་པས་བདག་་་
གི་བླ་མ་རྡོ་རྗེ་འཆང་འདི་ལ་ཡང་མདོ་རྒྱུད་ཁུངས་མ་ནས་བཤད་པའི་རྟོགས་པའི་
ཡོན་ཏན་ཁྱད་པར་ཅན་ཐུགས་རྒྱུད་ལ་སྤུངས་པ་བཞིན་དུ་འཁྲུངས་པའི་རྒྱུ་་་་་་
ཚོགས་ཐམས་ཅད་བདེ་བླག་ཏུ་ཚང་བས། འབྲས་བུ་ཉམས་དང་རྟོགས་པའི་ཡོན་
ཏན་བསམ་གྱིས་མི་ཁྱབ་པ་བརྙེས་པ་ནི་ཤེས་པར་ནུས་སོ། །དེ་ལ་རྟོགས་པའི་
ཡོན་ཏན་ཞེས་པ་ཡང་ལྷག་པའི་བསླབ་པ་རིན་པོ་ཆེ་རྣམ་པ་གསུམ་གྱིས་ཐུགས་་་་
རྒྱུད་ཡོངས་སུ་ཕྱུག་པ་ལ་ཟེར་བ་ཡིན་ཏེ། ལམ་རིམ་ཆེན་མོ་ལས། སྤྱིར་རྒྱལ་བའི་
ལུང་གི་བསྟན་པ་ཐམས་ཅད་སྡེ་སྣོད་རིན་པོ་ཆེ་གསུམ་དུ་འདུ་བས། རྟོགས་པའི་
བསྟན་པ་ཡང་བསླབ་པ་རིན་པོ་ཆེ་གསུམ་དུ་འདུ་དགོས་སོ། །ཞེས་གསུངས་པ་
ལྟར་རོ། །དེ་ལྟ་བུའི་བསླབ་པ་གསུམ་ལས་ཀྱང་ཏིང་ངེ་འཛིན་དང་། ཤེས་རབ་ཀྱི་
བསླབ་པ་གཉིས་ཀྱི་རྟེན་དུ་གྱུར་པ་ན་སོ་སོར་ཐར་བའི་དབང་དུ་བྱས་པའི་ཚུལ་་་
ཁྲིམས་ཀྱི་བསླབ་པ་རིན་པོ་ཆེ་ཁོ་ན་ཡིན་ཏེ། ལམ་རིམ་ཆེན་མོ་ལས། དེ་ལ་ཚུལ་
ཁྲིམས་ཀྱི་བསླབ་པ་ནི་ཏིང་ངེ་འཛིན་དང་ཤེས་རབ་ཀྱི་བསླབ་པ་ལ་སོགས་པའི་་་་
ཡོན་ཏན་ཐམས་ཅད་ཀྱི་རྟེན་དུ་གསུང་རབ་དགོངས་འགྲེལ་དང་བཅས་པ་ལས་་་
ལན་དུ་མར་བསྔགས་པས་ན་ཐོག་མར་ཚུལ་ཁྲིམས་ཀྱི་བསླབ་པའི་དབང་དུ་བྱས་་་
པའི་རྟོགས་པའི་ཡོན་ཏན་དང་ལྡན་དགོས་སོ། །ཞེས་གསུངས་པ་ལྟར་རོ། །
དེས་ན་ཐོག་མར་ཚུལ་ཁྲིམས་གྱི་བསླབ་པའི་དབང་དུ་བྱས་པའི་རྟོགས་པའི་
ཡོན་ཏན་ནི། སྐུ་ན་ཕྲ་མོའི་དུས་ནས་ཀྱང་ཁྱིམ་ནི་མེ་འབར་བའི་འོབས་ལྟར་ཉེས་
567



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་དུ་མའི་འབྱུང་ཁུངས་སུ་གྱུར་པ་དང༌། རབ་ཏུ་བྱུང་བ་ནི། ཉེས་པ་ཐམས་ཅད་
ལས་ལྡོག་ཅིང་ཡོན་ཏན་ཐམས་ཅད་སྐྱེ་བའི་རྟེན་ས་གཞི་ལྟ་བུ་དང་། རྒྱལ་བ་
སྲས་དང་བཅས་པས་མགྲིན་གཅིག་དབྱངས་གཅིག་གིས་བསྔགས་པའི་གནས་ཁོ་་་
ན་ཡིན་པར་དགོངས་ནས་མཁན་སློབ་དགེ་འདུན་དང་བཅས་པའི་སྤྱན་སྔར་་་་་་་
ཚིགས་སྔ་ཕྱིའི་སྡོམ་པ་རིམ་པར་བཞེས་ཏེ་དུས་རྒྱུན་དུ་དྲན་པ་དང་ཤེས་བཞིན་གྱི་
བྱ་ར་གཡེལ་བ་མེད་པའི་སྒོ་ནས་བཅས་པའི་མཚམས་མཐའ་དག་མིག་གི་འབྲས་་་
བུ་བཞིན་དུ་ཕྲ་ཞིང་ཞིབ་པ་བསྲུང་བར་མཛད། བརྒྱ་ལ་ཡུལ་དུས་ཀྱི་དབང་གིས་
ཅུང་ཟད་རེ་འདས་ན་ཡང་འཕྲལ་དང་འཕྲལ་དུ་ཕྱིར་བཅོས་ཀྱི་ཆོ་གས་ལྟུང་བ་་་་
དང་ཞག་ཏུ་མི་འགྲོགས་པར་སྦྱོངས་པར་ཡང་མཛད་དོ། །གཞི་བྱེས་ཀུན་ཏུ་དགེ་
འདུན་གྱི་གསོ་སྦྱོང་གི་མགོན་དུ་ཐུགས་ནམ་ཁོམ་ལ་བྱོན་ནས་ཕྱིར་བཅོས་དང་་་་
གསོ་སྦྱོང་གནང་བ་དང་། བསྒྲུབ་བྱ་ལ་བསྙེན་རྫོགས་ཀྱི་སྡོམ་པ་འབོག་པའི་སྔོན་
དུ་ལས་གྲལ་པ་རྣམས་དང་ལྷན་ཅིག་ཏུ་ཡང་དགེ་སློང་གི་ཕྱིར་བཅོས་བཤགས་་་་་
སྡོམ་གནང་བ་ལ་ཐུགས་རྩོལ་ཆེན་པོ་མཛད། དུས་རྒྱུན་དུ་ཡང་གུང་ཚིགས་དུས་
ལས་མི་ཡོལ་ཞིང༌། བྱིན་ལེན་དང་། རུང་ཆུ་འདེབས་པ་སོགས་དམ་པའི་ཆོས་
འདུལ་བ་ནས་བཤད་པའི་ལག་ལེན་གྱི་ཆ་ཕྲ་མོ་ལ་ཡང་ཐུགས་གང་ཞིབ་གནང་བ་
ཞིག་ཡོད། ཞལ་ནས་སྔོན་པཎ་ཆེན་བློ་བཟང་ཡེ་ཤེས་ཀྱིས་ཆོས་གོས་རྣམ་གསུམ་
དང་ལྷུང་བཟེད་ཙམ་མ་གཏོགས་བདག་གི་ཡིན་སྙམ་པ་མེད་གསུངས་པ་རེད།
དེའི་རྣམ་ཐར་ལ་ཡིད་སྨོན་བྱེད་གསུངས་ཤིང་རྒྱུན་དུ་དངོས་རྫས་ཆེ་ཆུང་གང་་་་་་
བྱུང་ཡང་བདག་བཟུང་མི་མཛད་པར་མ་ཟད། མ་ཡུམ་གྱིས་དངོས་པོ་རེ་
བསླངས་ན་ཡང་དབོན་པོ་ལ་བཤད་གསུངས་ནས། སླར་དེ་དག་ལ་བག་ཚ་བའི་
ཚུལ་གྱིས་གསུང་བ་ལས་དེ་ཕྱོགས་ལ་སེར་སྣ་དང་དབང་ཆོད་གཉིས་ཀ་མི་མཛད།
འཕྲལ་དུ་གྲྭ་རྐྱང་ཚོས་དཀར་ཡོལ་དང་ཕྲེང་སེར་རེ་ཙམ་ཕུལ་ན་ཡང་དགྱེས་་་་་
568



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཉམས་ལྟ་བུ་མཛད་ཀྱང་། ཕུགས་སུ་འབྱོར་ལྡན་རྣམས་ཀྱིས་དངུལ་རྡོ་ཚད་མང་
པོ་ཕུལ་ཡང་གཅན་གཟན་གྱི་མདུན་དུ་རྩྭ་སྤུངས་པ་བཞིན་གཟིགས་པ་ཙམ་ཡང་་་
མི་མཛད། བཀའ་ལས། རབ་བྱུང་གི་ནོར་རྫས་མང་པོ་འཆང་དགོས་པ་བྱུང་ན་
གཞན་གྱི་ཡིན་པའི་འདུ་ཤེས་ཀྱིས་འཆང་དགོས་ལ། དེ་ངེད་ཅིག་བླ་མ་ཚོ་ལ་ལས་
སླ་གསུངས། གཞན་ཡང་སྐུ་དྲུང་དུ་ཉེར་སྤྱད་རིན་ཐང་ཅན་མི་འཇོག རིན་པོ་
ཆེའི་རིགས་མང་པོ་འབུལ་མི་བྱུང་བའི་ཚེ། དྲུང་འཁོད་རྣམས་ལ་འདི་དག་ངའི་
ཐག་ཉེར་མ་འཇོག་ཅེས་ལེན་དུ་འཇུག་པ་གནང་། རྒྱུན་དུ་ཡང་ན་བཟའ་བཞེས་
ཚུལ། བཞེས་པ་གནང་ལུགས། ཕེབས་བཞུད་མཛད་ཚུལ་སོགས་གང་དང་གང་
གི་སྐབས་ཡིན་ཀྱང་འདུལ་བའི་ལག་ལེན་གུ་དོག་ས་ཕྱོགས་ཁོ་ན་གཙོར་འདོན་་་་་་
མཛད་པ་སོགས་བསྟན་པའི་མིག་རྐྱེན་ལ་ཕན་པའི་རྣམ་ཐར་གྱི་ཆ་ཤས་རེ་ལ་་་་་་
བསམས་ན་ཡང་ཡིད་དབང་མེད་དུ་གཡོ་བ་ཞིག་ཡོད་དོ། །གཞན་ཡང་འདི་རུང་
འདི་མི་རུང་འདི་དང་འདི་ན་གསུང་ཡོད་ཅེས་ཐ་ན་མཚན་མོ་གཟིམས་ནས་སྐུ་་་་
དྲུང་དུ་མར་མེ་ཡང་འཇོག་མི་འཇུག་པ་སོགས་སྤང་བླང་ཕྲ་ཞིབ་ནས་གནང་བས་་
དྲུང་འཁོད་དག་འདྲིས་ཡུན་ཇི་ལྟར་རིང་ཡང་ལྷག་པར་སྐུ་དྲུང་ནས་བྱ་བ་གང་་་་་
ལའང་འཇིགས་ཞུམ་མེད་པའི་ངང་ནས་བྱེད་དགོས་པ་ཞིག་ཡོད། ན་བཟའ་
སོགས་ཀྱང་རྒྱུ་བཟང་པོ་མི་མནབ་ཅིང༌། བཀའ་ཆོས་ཁྲོམ་ཆོས་རེ་ལྟ་བུའི་སྐབས་
རིན་ཐང་ཆེ་བ་རེ་མཛད་པ་སོགས་ནས་མནབ་བཅུག་ཚེ། ཁོང་ཚོས་འདོད་པ་
རེད་མོད། འདི་འདྲ་གོན་རྒྱུ་ང་ལ་གཏན་ནས་མི་བདེ་བ་ཞིག་རེད་གསུང་།
གསོལ་ཟས་ཀྱང་རྒྱུན་གྱི་དཀྱུས་མ་ཞིག་ཉུང་ཤས་རེ་བཞེས་པ་ལས་མངར་གསུམ་་་
སྒོག་གཡེར་སོགས་རོ་བྲོ་སྣ་ཚོགས་དང་སྣུམ་རིགས་སོགས་གཏན་ནས་མི་བཞེས་་་་
ཤིང་། བཞེས་སྐབས་ཧུ་ཅག་གི་སྒྲ་སོགས་མེད་པ་དང་། འཇིག་རྟེན་གྱི་བྱ་བཞག་
གང་ལ་ཡང་རང་དགར་ཡིན་མིན་གྱི་གསུང་ཅི་ཡང་མི་གནང་བར་ཇི་མི་སྙམ་དུ་་་
569



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཞུགས་ཤིང་། གཞན་གྱི་བྱ་སྤྱོད་བཟང་ངན་གང་བྱེད་པ་གཟིགས་ཀྱང་དོན་དུ་
མི་འགྱུར་ཚེ་ཐུགས་ལ་བབས་མ་བབས་ཀྱི་གསུང་ཟུར་ཙམ་ཡང་མེད་པར་ལེགས་་་
ཉེས་ཇི་ལྟར་སྣང་བ་ཐམས་ཅད་རྒྱ་མཚོའི་གཏིང་དུ་རྡོ་བསྐྱུར་བ་ལྟར་མི་མངོན་་་་་
པར་ལྷོད་ཀྱིས་བཞུགས་པ་དང༌། གཡེང་རྐྱེན་དུ་གྱུར་པའི་རི་ཀླུང་རྣམས་སུ་སྐྱོ་
སངས་ལ་མི་ཕེབས། མཚན་ཉིད་ཀྱི་རྩོད་གྲྭ་དང་རྒྱུད་གྲྭ་སོགས་ཀྱི་དབྱངས་རྟ་
ཕྱག་ལེན་ལྟ་བུར་ཆེད་དུ་གཉེར་ནས་གསན་གཟིགས་གནང་བ་མ་གཏོགས་འཇིག་
རྟེན་པའི་གླུ་གཞས་བྲོ་གར་སོགས་དགོས་མེད་དང་བག་མེད་ཀྱི་ལྟད་མོ་ལ་གསན་་
གཟིགས་ཅུང་ཟད་ཀྱང་མི་གནང་བར་རྒྱུན་པར་བཞུགས་མལ་དུ་ལྷོད་བཞུགས་་་་
ཀྱིས་ཐུགས་དམ་དཔེ་གཟིགས་ཕྱག་མཆོད་སོགས་ཀྱིས་དུས་འདའ་བ་དང་།
ཕེབས་བཞུད་ཀྱི་སྐབས་སུ་མི་ཟོག་གི་དཀའ་ཚེགས་དང་གསོལ་ཚིགས་དད་གཤིན་
གྱི་ཟས་སོགས་དབང་མེད་དུ་སྤྱད་དགོས་པ་འདི་ཨང་གསུངས་ནས་ཉིན་བཞིན་་་་
བཤགས་སྦྱང་དང་འབྲེལ་ཐོགས་ཐམས་ཅད་ལ་བསྔོ་སྨོན་གཡེལ་མེད་དུ་གནང་བ་
ཞིག་ཡོད་དོ། །དེ་ལྟར་བསླབ་བྱའི་གནས་ཆེ་ཕྲ་མཐའ་དག་ལ་མངོན་ལྐོག་མེད་
པར་སྔོན་གྱི་གནས་བརྟན་འདུལ་བ་འཛིན་པ་ཆེན་པོ་གསེར་གྱི་རི་བོ་ལྟ་བུ་རྣམས་
ཀྱི་རྣམ་ཐར་བཞིན་ཕྱག་ལེན་ལ་བཏབ་པས། སྐུ་ལས་ཚུལ་ཁྲིམས་ཀྱི་དྲི་ཞིམ་པོ་
རྒྱང་རིང་དུ་འཕྲོ་ཞིང་། ན་བཟའ་རྙིང་བའི་ཚལ་བུ་དང་། ཐ་ན་སྐུ་དྲུང་དུ་
བཞག་པའི་དངོས་པོ་ཚུན་ཆད་ལས་དྲི་བསུང་ཡུན་རིང་འཐུལ་བ་ཞིག་ཡོད་པ་ནི་་
ཀུན་ལ་མངོན་སུམ་དུ་གྲུབ་པའོ། །ཕར་ཕྱིན་བསྡུས་པ་ལས། རྐང་བས་བཀྲ་ཤིས་
གྱུར་པའི་རྡུལ་དག་ཀྱང་། །སྤྱི་གཙུག་དམ་པས་བླངས་ཤིང་ལྷ་དང་མི། །ཕྱག་
འཚལ་མགོས་གཏུགས་ཐོབ་པ་ཀུན་ཏུ་འཁྱེར། །དེ་ཕྱིར་ཚུལ་ཁྲིམས་དང་ལྡན་
རིགས་མཆོག་ཡིན། །ཞེས་དང་། ཚིག་ཏུ་མ་བརྗོད་ཚིགས་སུ་མ་གྱུར་ཀྱང་། །
ཉམས་སུ་མཁོ་བའི་ལོངས་སྤྱོད་རིམ་གྲོ་འདུ། །བསྡིགས་པ་མེད་པར་འཇིག་རྟེན་
570



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀུན་འདུད་དེ། །ཚེགས་མེད་མ་བསྒྲུབ་དབང་ཕྱུག་ཐོབ་པར་འགྱུར། །ཞེས་དང་།
རྗེ་ཐམས་ཅད་མཁྱེན་པས། སྐྱེ་རྒུའི་དབུས་ན་ལྷུན་པོ་ལྟ་བུར་བརྗིད། །སྟོབས་
ཀྱིས་བསྡིགས་པ་མེད་པར་འཇིག་རྟེན་འདུད། །ཅེས་གསུངས་པ་ལྟར་རྗེ་འདི་
ཉིད་ཆ་རྒྱུས་ཡོད་མེད་ཀྱི་ཡུལ་ཕྱོགས་གང་དུ་བྱོན་ཀྱང་། ཕྱོགས་དེ་དག་གི་བླ་
དཔོན་ཆེ་རྒུ་རྣམས་ཀྱིས་གཙོས་སྐྱེ་བོ་ཐམས་ཅད་དང་། ཐ་ན་ཡུལ་སྐྱོང་གཞི་
བདག་ཚུན་ཆད་ཀྱིས་ཀྱང་གུས་འདུད་ལྷུར་ལེན་པ་དང༌། མཁོ་རྒུའི་དངོས་པོ་
ཐམས་ཅད་འབད་རྩོལ་མེད་པར་མཁའ་ལ་ཆར་སྤྲིན་བཞིན་འ དུ་བ་དང་། །
བསྟན་པ་ལ་ཕན་པའི་བཤད་སྒྲུབ་དང་། འགྲོ་བ་ལ་ཕན་པའི་འཕྲིན་ལས་རྣམ་
བཞི་གང་བརྩམ་ཡང་ཐུགས་ཀྱི་བཞེད་པ་བཞིན་འགྲུབ་པ་དང༌། དོན་དང་
མཐུན་པའི་སྙན་གྲགས་ཀྱིས་ཤར་ནུབ་རྒྱ་མཚོའི་མཐའ་ལ་ཐུག་གི་བར་དུ་ཁྱབ་པ་
སོགས་ཀྱང་གཙོ་བོ་ཚུལ་ཁྲིམས་རྣམ་པར་དག་པའི་མཐུ་ཁོ་ན་ཡིན་པར་ཤེས་པར་
བྱའོ། །
བྱང་ཆུབ་སེམས་དཔའི་སྡོམ་པ་དང་ལྡན་ཚུལ་ནི། ཡོངས་འཛིན་མཁས་པ་
རྣམས་ལས་ལམ་རིམ་བློ་སྦྱོང་སོགས་བྱང་ཆུབ་སེམས་སྦྱོང་གི་གདམས་པ་གསན་་་་
ནས་རྒྱུན་དུ་ཐུགས་དམ་གྱི་མཐིལ་དུ་མཛད་པས་རྩོལ་མེད་ཀྱི་མྱོང་བ་ཁྱད་པར་་་་་
ཅན་འཁྲུངས་པས་ཐུན་མོང་དང་ཐུན་མོང་མ་ཡིན་པའི་ཉམས་བཞེས་རྣམས་བྱང་
ཆུབ་ཀྱི་སེམས་རིན་པོ་ཆེས་ཟིན་པ་སྨོས་མི་དགོས། ཐ་ན་སྤྱོད་ལམ་བཞི་སོགས་
གང་དང་གང་གི་སྐབས་སུ་ཡང་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ་་་་
མཛད། དེ་ལྟར་བྱང་ཆུབ་ཀྱི་སེམས་རིན་པོ་ཆེ་དུས་དང་རྣམ་པ་ཀུན་ཏུ་ཉན་
བཞེས་ཀྱི་སྲོག་ཤིང་ལྟ་བུར་གནང་བ་ནི་ངེས་པར་ངོ་མཚར་བའི་རྣམ་པར་ཐར་བ་
ཡིན་ཏེ། ལམ་རིམ་ཆེན་མོ་ལས། རྒྱལ་བས་ཕ་རོལ་ཏུ་ཕྱིན་པའི་ཐེག་པ་ཆེན་པོ་
དང་གསང་སྔགས་ཀྱི་ཐེག་པ་ཆེན་པོ་གཉིས་གསུངས་ཀྱི་དེ་ལས་གཞན་པའི་ཐེག་་་
571



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པ་ཆེན་པོ་ནི་མེད་དོ། །དེ་གཉིས་གང་གི་སྒོར་འཇུག་ཀྱང་འཇུག་སྒོ་ནི་བྱང་ཆུབ་
ཀྱི་སེམས་ཁོ་ན་ཡིན་ཏེ། དེ་རྒྱུད་ལ་ནམ་སྐྱེས་པ་ན་གཞན་གང་ཡང་མ་སྐྱེས་ཀྱང་
ཐེག་པ་ཆེན་པོར་འཇོག་པ་ཡིན་ལ། དེ་དང་ནམ་བྲལ་བ་ན་སྟོང་ཉིད་ཀྱི་རྟོགས་
པ་ལ་སོགས་པའི་ཡོན་ཏན་ཅི་ཡོད་ཀྱང་ཉན་ཐོས་ལ་སོགས་པའི་སར་ལྟུང་ཞིང་། །
ཐེག་ཆེན་ལས་ཉམས་པ་ཡིན་པར་ཐེག་པ་ཆེན་པོ་པའི་གཞུང་དུ་མ་ལས་གསུངས་་
ཤིང་རིགས་པས་ཀྱང་འགྲུབ་པ་ཡིན་ནོ། །དེས་ན་དང་པོར་ཐེག་ཆེན་པར་འགྱུར་
བ་ཡང་སེམས་དེ་བསྐྱེད་པ་ཙམ་གྱིས་འཇོག་ལ་ཕྱིས་ཐེག་ཆེན་པའི་ནང་ནས་་་་་་་
འཐོན་པ་ཡང་དེ་དང་བྲལ་བ་ཙམ་གྱིས་འཇོག་པས་ན་ཐེག་ཆེན་པ་ནི་དེ་ཡོད་་་་
མེད་ཀྱི་རྗེས་སུ་འགྲོ་ལྡོག་བྱེད་དོ། །ཞེས་དང༌། འདི་ལ་འབད་ནས་བཅོས་མ་མིན་
པ་ཞིག་སྐྱེ་རྒྱུ་བྱུང་ན་དེས་ཟིན་པའི་བྱ་རོག་ལ་ཟན་ཉུང་ཟད་ཅིག་བྱིན་པ་ཡང་་་་
བྱང་སེམས་ཀྱི་སྤྱོད་པ་ཞེས་བྱ་བའི་གྲངས་སུ་འགྲོ་ཡི། དེ་མེད་ན་སྟོང་གསུམ་རིན་
པོ་ཆེས་བཀང་སྟེ་བྱིན་ཡང་བྱང་ཆུབ་སེམས་དཔའི་སྤྱོད་པར་མི་ཚུད་དོ། །དེ་
བཞིན་དུ་ཚུལ་ཁྲིམས་ནས་ཤེས་རབ་ཀྱི་བར་དང་ལྷ་སྒོམ་པ་དང་རྩ་རླུང་ཐིག་ལེ་་་་
སོགས་སྒོམ་པ་ཡང་བྱང་ཆུབ་སེམས་དཔའི་སྤྱོད་པར་མི་ཚུད་དོ། །ཞེས་གསུངས་
པ་ལྟར་རོ། །ཁྱད་པར་རྩ་བའི་བླ་མ་རྣམས་ལས་སྨོན་སེམས་ཆོ་གས་སྒོ་ནས་
འཛིན་པ་ལན་དུ་མར་བཞེས་ཤིང་། དུས་རྒྱུན་དུ་ཡང་སྨོན་འཇུག་སྟབས་གཅིག་
ཏུ་འཛིན་པ་ཉིན་མཚན་དུས་དྲུག་ཏུ་ཆག་མེད་མཛད། རྒྱུད་སྡེ་སོ་སོའི་དབང་
ཆེན་གསན་པའི་སྐབས་སུ་བྱང་སྡོམ་ཆོ་གའི་སྒོ་ནས་ཡང་དང་ཡང་དུ་མནོས་ཏེ།
དེའི་བསླབ་བྱ་རྩ་ལྟུང་བཅོ་བརྒྱད་དང་། ཉེས་བྱས་ཞེ་དྲུག་ལ་སོགས་པ་དང་།
ཕྱིན་དྲུག་གི་མི་མཐུན་ཕྱོགས་སུ་གྱུར་པའི་ཉེས་པ་ཆེ་ཕྲ་མཐའ་དག་གིས་ནམ་ཡང་
མ་གོས་པ་མཛད་ཅིང་། བརྒྱ་ལ་ཉེས་བྱས་ཕྲ་མོ་རེས་གོས་ན་ཡང་ཇི་མི་སྙམ་པར་
མི་འཇོག་པར་འཕྲུལ་དང་འཕྲལ་དུ་ཕྱིར་བཅོས་དང་། བྱང་ཆུབ་ལྟུང་བཤགས་
572



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སོགས་ཀྱི་སྒོ་ནས་སྦྱོང་བ་ལ་འགྲུས་པར་མཛད། དེ་ཙམ་དུ་མ་ཟད་རྒྱལ་སྲས་བྱང་
ཆུབ་སེམས་དཔའ་ཐམས་ཅད་ཀྱི་ཉམས་བཞེས་ཀྱི་གཙོ་བོ་ཕྱིན་དྲུག་དང་བསྡུ་་་་་
བཞི་ནི་བྱང་སེམས་ཀྱི་སྤྱོད་པ་རྒྱ་མཚོ་ལྟ་བུའི་སྡོམ་ཡིན་པར་གསུངས་པས་དེ་དག་
ལ་བསླབ་ཚུལ་ཡང་ཟུར་ཙམ་འོག་ཏུ་འགོད་པར་བྱའོ། ། །
གསང་སྔགས་རྡོ་རྗེ་ཐེག་པའི་སྡོམ་པ་དང་ལྡན་པའི་ཚུལ་ནི། དཀྱིལ་འཁོར་
རྒྱ་མཚོའི་མངའ་བདག་རྡོ་རྗེ་སློབ་དཔོན་རྣམས་ཀྱི་སྤྱན་སྔར་གསང་སྔགས་ཀྱི་་་་་་
འཇུག་སྒོར་གྱུར་པ་རྒྱུད་སྡེ་བཞིའི་དབང་གི་རིམ་པ་མཐའ་ཡས་པ་གསན་ཏེ་་་་་་་
རིགས་ལྔ་སོ་སོའི་དམ་ཚིག་བཅུ་དགུ་དང༌། སྤྱིའི་དམ་ཚིག་རྩ་ལྟུང་བཅུ་བཞི།
སྦོམ་པོ་བརྒྱད། རྩ་ལྟུང་གི་སྡེར་གཏོགས་པའི་སྦོམ་པོ་མང་པོ། དུས་འཁོར་དང་།
བདེ་མཆོག་སོགས་རྒྱུད་སྡེ་སོ་སོའི་སྒོས་ཀྱི་དམ་ཚིག་དུ་མ་དང༌། གཞན་ཡང་དེ་
དག་གི་ཡན་ལག་ཏུ་གྱུར་པ། སྤོང་བའི་དམ་ཚིག བསྟེན་པའི་དམ་ཚིག སྤོང་
བའི་ཚིག་གཞན་བསྟེན་པ་སོགས་མདོར་ན་རྡོ་རྗེ་ཐེག་པའི་བསྲུང་བྱ་ཇི་སྙེད་ཅིག་་
ཡོད་པ་ཐམས་ཅད་མཆོག་དང་ཐུན་མོང་གི་དངོས་གྲུབ་ཀྱི་རྩ་བར་དགོངས་ཏེ་སྐུ་་
དང་སྲོག་ལ་མི་གཟིགས་པར་བསྲུང་བ་ལ་རྩེ་གཅིག་ཏུ་གཞོལ་བར་མཛད། རྒྱུན་
དུ་སྡོམ་པ་གསུམ་གྱི་བསླབ་བྱ་རྣམས་ལ་སྡོམ་ཚིག་རྒྱས་བསྡུས་གང་རུང་གི་སྒོ་ནས་
བསྔོ་བགྲང་དང་། དེ་བཞིན་དུ་ཐུན་དྲུག་རྣལ་འབྱོར་ཀྱང་ཉིན་ལན་གསུམ་
མཚན་ལན་གསུམ་དུ་ཆག་མེད་མཛད། བཟའ་བཏུང་གང་གནང་ཚོགས་འཁོར་
དང་ནང་གི་སྦྱིན་སྲེག་གི་ཚུལ་དུ་ལོངས་སྤྱོད་པར་མཛད་ཅིང་། གཞན་ལ་ཕན་
པའི་ཆེད་དུ་ཁ་ཟས་ཀྱི་རྣལ་འབྱོར་ཡི་གེར་བཀོད་པ་ཡང་གསུང་འབུམ་དུ་་་་་་་་
བཞུགས། ཡི་དམ་གྱི་གཙོ་བོ་ཐམས་ཅད་ཀྱི་གསང་ཐང༌། སོ་སོའི་རྩ་བཤད་ཀྱི་
རྒྱུད་དང་དེ་དག་གི་འགྲེལ་བ་མན་ངག་དང་བཅས་པའི་གླེགས་བམ། བགྲང་
ཕྲེང་། རྡོ་དྲིལ། ཌ་མ་རུ། ཁ་ཊཱ་ཀ ཐོད་པ། བུམ་པ། རྒྱན་དྲུག་སོགས་དམ་ཚིག་
573



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གི་རྫས་རྣམས་རི་མོར་བྲིས་པ་ཙམ་མ་ཡིན་པར། ཆ་ཚང་རྒྱུད་སྡེ་ནས་བཤད་པ་
བཞིན་བསྒྲུབ་པ་འབྲལ་སྤངས་སུ་མཛད། དམ་ཚིག་གསོ་བའི་ཕྱིར་དུ་བདེ་གསང་
འཇིགས་གསུམ་འཁོར་ཆེན་དུས་འཁོར་སོགས་ཉིད་ཀྱི་ཡི་དམ་གཙོ་བོ་རྣམས་ཀྱི་་་
བདག་འཇུག་བཞེས་པ་ཡང་བགྲང་གིས་མི་ལང་། ཟླ་བ་གང་བྱུང་གི་ཡར་ངོ་དང་
མར་ངོའི་ཚེས་བཅུ་ལ་ཡང་བདེ་མཆོག་ལཱུ་དྲིལ་དང་རྣལ་འབྱོར་མ་སོགས་ཀྱི་ཆོ་ག་
དང་འབྲེལ་བར་ཚོགས་འཁོར་སོགས་མཛད་པ་ཐ་མའི་བར་ཆག་མེད་མཛད་ཅིང་
ལོང་ཡོད་པའི་སྐབས་སུ་དེ་དག་གི་བདག་འཇུག་ཀྱང་བཞེས་པ་གནང༌། གཞན་
ཡང་དམ་སྡོམ་གསོ་བ་ཁོ་ནའི་ཆེད་དུ་ཡི་དམ་དཔའ་བོ་མཁའ་འགྲོ་ཆོས་སྐྱོང་་་་་
རྣམས་ཀྱི་གཏོར་འབུལ། དཔའ་བོའི་སྟོན་མོ། རྡོར་སེམས་བསྒོམ་བཟླས། དམ་
ཚིག་རྡོ་རྗེའི་བཟླས་པ། ཟ་བྱེད་མཁའ་འགྲོའི་སྦྱིན་སྲེག་སོགས་ཀྱི་སྒོ་ནས་ཉམས་
ཆག་སྐོང་བའི་ཐབས་རྣམས་ལ་ཡང་འགྲུས་པར་མཛད། དེ་ལྟར་སྡོམ་པ་གསུམ་
གྱིས་བསྡུས་པའི་ཚུལ་ཁྲིམས་རྣམ་པར་དག་པ་དང་ལྡན་པའི་ཚུལ་འདི་ནི་བློ་གྲོས་་
དང་ལྡན་པ་རྣམས་ཀྱིས་བླ་མའི་རྣམ་ཐར་གྱི་གཙོ་བོ་ཞིག་ཏུ་ཤེས་དགོས་ཏེ། ལམ་
རིམ་ཆེན་མོ་ལས། དེ་ལྟར་སྡོམ་པ་གསུམ་གྱི་ཚུལ་ཁྲིམས་ཀྱི་བསླབ་པ་རྣམས་ཁས་
ལེན་པ་ལ་དཔའ་བ་ཙམ་མ་ཡིན་པར་ཇི་ལྟར་ཁས་བླངས་པའི་རྗེས་སུ་འབྲངས་ཏེ་
བཅས་པའི་མཚམས་ལས་མི་འདའ་བར་བསྲུང་ཞིང་། བརྒྱ་ལ་ཅུང་ཟད་འདས་
ནའང་མྱུར་བ་མྱུར་བར་རང་གི་ཕྱིར་བཅོས་ཀྱི་ཆོ་གས་དག་པར་བྱེད་པའི་རྣམ་་་་
པར་ཐར་པ་འདི་ནི་གསུང་རབ་ཀྱི་གནད་ཤེས་པའི་མཁས་པ་རྣམས་དགའ་བ་་་་་
བསྐྱེད་པའི་རྣམ་པར་ཐར་བར་ཤེས་པར་བྱོས་ལ་དམ་པ་རྣམས་ཀྱི་རྗེས་སུ་བསླབ་
པར་བྱའོ། །ཞེས་གསུངས་པས་སོ། །
ལྷག་པ་ཏིང་ངེ་འཛིན་གྱི་བསླབ་པའི་དབང་དུ་བྱས་པའི་རྟོགས་པའི་ཡོན་་་
ཏན་དང་ལྡན་ཚུལ་ནི། སྤྱིར་ཞི་གནས་ཀྱི་ཚོགས་ལ་ཉན་པ་དང༌། སྒོམ་རིམ་
574



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསུམ་དང༌། བྱང་ཆུབ་བཟང་པོ་དང༌། ཇོ་བོས་མཛད་པའི་ཏིང་ངེ་འཛིན་
ཚོགས་ཀྱི་ལེའུ་རྣམས་ལས་ཆེས་མང་དུ་གསུངས་ན་ཡང་། ཟླ་བ་སྒྲོན་མེའི་མདོ་
ལས། ཉོན་མོངས་མེད་པས་ཏིང་འཛིན་མྱུར་ཐོབ་སྟེ། །འདི་ནི་ཚུལ་ཁྲིམས་རྣམ་
དག་ཕན་ཡོན་ནོ། །ཞེས་དང་། བེའུ་བུམ་སྔོན་པོ་ལས། ཏིང་འཛིན་བསྐྱེད་ཕྱིར་
ཡན་ལག་ལ་གནས། །དེ་ཡི་གཙོ་བོའི་ཡན་ལག་ཚུལ་ཁྲིམས། །ཞེས་གསུངས་པ་
ལྟར། དྲན་པ་དང་ཤེས་བཞིན་རྒྱུན་དུ་བསྟེན་པའི་སྒོ་ནས་ཚུལ་ཁྲིམས་རྣམ་པར་
དག་པ་བསྲུང་བ་སོགས་ཏིང་ངེ་འཛིན་གྱི་རྒྱུ་ཚོགས་ཚང་བའི་དབང་གིས་མགོན་་་
པོ་བྱམས་པ་དང་། འཕགས་པ་ཐོགས་མེད་ཀྱི་གཞུང་གི་དགོངས་པ་འཇམ་
མགོན་བླ་མས་ལམ་རིམ་ཆེ་ཆུང་དུ་ཇི་ལྟར་བཀྲལ་བའི་མན་ངག་བཞིན་ཐུགས་་་་་
ཉམས་སུ་བཞེས་པས་ཐུན་མོང་བ་སེམས་གནས་དགུའི་སྒོ་ནས་ལུས་སེམས་ཤིན་་་་
སྦྱངས་ཀྱི་བདེ་བས་ཟིན་པའི་ཞི་གནས་ཀྱི་ཏིང་ངེ་འཛིན་བརྟན་པོ་ལེགས་པར་་་་་
འཁྲུངས་པ་ནི། རྒྱུན་དུ་དཔེ་གཟིགས་ཀྱི་སྐབས་སུ་གཞུང་གི་དགོངས་དོན་ལ་
དཔྱད་པ་མཛད་ནས། དེ་ལ་ཐུགས་འབྱམས་པའི་ཚེ་དང་། ཉིན་བཞིན་ཐུགས་
དམ་ཉམས་བཞེས་ཀྱི་ཐུན་གནང་བའི་ཚེ་སྐུ་དྲུང་དུ་འགྲོ་སྡོད་མང་པོ་བྱས་མི་ཆོག་
ཅིང༌། གལ་ཏེ་མ་སོང་ཐབས་མེད་རེ་བྱུང་ན་ཡང་ཡོ་བྱད་འཇོག་ལེན་དང་གཏམ་
སྨྲ་བ་སོགས་ཇི་འདྲ་བྱས་ཀྱང་གཟིགས་པ་ལྟ་ཞོག་གསན་པ་ཙམ་ཡང་མི་མཛད།
དེ་སྐབས་ཞུ་དོན་རེ་ཡོད་ཀྱང་ཞུ་ས་མི་འགྲོ་ཞེས་རྒྱུས་ཡོད་རྣམས་གླེང་།
བྱང་ཆུབ་སེམས་དཔའི་ཐུན་མོང་མ་ཡིན་པའི་ཏིང་ངེ་འཛིན་ནི། བྱང་ཆུབ་
ཀྱི་སེམས་ལ་བྱེད་དགོས་པས། སྤྱོད་འཇུག་ལས་ཀྱང་། བསམ་གཏན་གྱི་ལེའུར།
གཙོ་བོ་བྱང་ཆུབ་ཀྱི་སེམས་བསྐྱེད་ཚུལ་རྒྱས་པར་གསུངས་པ་ཡིན་ལ། དེའི་མི་
མཐུན་ཕྱོགས་སྤོང་ཚུལ་ཡང་། སྤྱིར་བཏང་གི་བྱིང་རྒོད་དང་རྣམ་གཡེང་བཀག་
པ་ཙམ་གྱིས་མི་ཆོག་པར་ཉན་ཐོས་འཇིགས་སྲེད་ཀྱི་སྒྲིབ་པ་དང༌། རང་རྒྱལ་བརྩེ་
575



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
མེད་ཀྱི་སྒྲིབ་པ་སོགས་རང་དོན་ཁོ་ན་ཡིད་ལ་བྱེད་པའི་མཚན་མ་རྣམས་འདིའི་་་་
ལྡོག་ཟླའི་རྣམ་གཡེང་གི་གཙོ་བོ་ཡིན་པས་སྤོང་དགོས་ཏེ། སྡུད་པ་ལས། གལ་ཏེ་
བྱང་ཆུབ་སེམས་དཔའ་ཏིང་འཛིན་བསམ་གཏན་གནས། །དགྲ་བཅོམ་རང་རྒྱལ་
ཐེག་པར་འདོད་པའི་བློ་བསྐྱེད་ན། །མཉམ་པར་མ་བཞག་རྒོད་ཅིང་སེམས་
གཡེང་གྱུར་པ་སྟེ། །ཞེས་གསུངས་པ་ལྟར་རོ། །དེས་ན་རྗེ་འདི་སྐུ་ན་ཕྲ་མོའི་དུས་
ནས་བཟུང་ཐེག་པ་ཆེན་པོའི་ལམ་གྱི་རྩ་བ་སྙིང་རྗེ་ཆེན་པོ་གཞན་འགྲན་མེད་པ་་་
ཐུགས་རྒྱུད་ལ་མངའ་ཞིང་། བྱང་ཆུབ་སེམས་སྦྱོང་གི་མན་ངག་གྲགས་ཆེ་བ་
ཐམས་ཅད་ལ་རྒྱུན་དུ་ཐུགས་དམ་གྱི་གཙོ་བོར་མཛད་པས་བྱང་ཆུབ་ཀྱི་སེམས་་་་་
རིན་པོ་ཆེ་དང་མཚུངས་པར་ལྡན་པའི་ཐེག་པ་ཆེན་པོའི་ཏིང་ངེ་འཛིན་རྩེ་གཅིག་་
པ་བརྙེས་པའི་ཚུལ་བསྟན་འགྲོའི་དོན་རླབས་པོ་ཆེ་མཛད་པའི་རྣམ་པར་ཐར་་་་་་
བའི་བབས་ལ་བལྟས་པས་ཀྱང་ཤེས་པ་ལྟར་རོ། །ཐུན་མོང་མ་ཡིན་པ་ལྷའི་ང་
རྒྱལ་གསལ་སྣང་སོགས་བསྐྱེད་པའི་རིམ་པའི་ཏིང་ངེ་འཛིན་ཤིན་ཏུ་བརྟན་པ་་་་་
ཡང་རྒྱུ་མཚན་དེ་དག་དང་གཞན་ཡང་གདན་སའི་དུས་འཁོར་བདག་འཇུག་གི་་་
ཚོགས་དབུར་བྱོན་སྐབས། བླ་མའི་ཕུང་ཁམས་སྐྱེ་མཆེད་ཐ་ན་བ་སྤུའི་བུ་ག་ཚུན་
ཆད་རྒྱུད་སྡེ་རང་རང་གི་ལྷའི་རྣམ་པར་ཤར་ཚུལ་སོགས་ཟུར་ཙམ་གསུངས་པ་ལྟ་
བུས་ཀྱང་བདག་མདུན་གྱི་ལྷའི་རྣལ་འབྱོར་གང་དང་གང་གི་སྐབས་སུ་ཡང་་་་་་་
སྐབས་སོ་སོའི་ཡེ་ཤེས་ལ་དབང་འབྱོར་བའི་ཚུལ་ཤེས་པར་ནུས་ལ། དུས་གསུམ་
གྱི་ཤེས་བྱ་ཐམས་ཅད་ཆག་ཐོགས་མེད་པར་གཟིགས་པའི་ཚུལ་ཞིབ་ཏུ་བྲིར་མ་་་་་
ལང་ཡང་འགའ་ཞིག་གོང་དུ་བཀོད་པ་ལྟར་ཡིན་ལ། དེ་ལྟ་བུའི་མངོན་ཤེས་
མཚན་ཉིད་པ་འགྲུབ་པ་ཡང་ཞི་གནས་ལ་རག་ལས་པས་འབྲས་བུའི་སྒོ་ནས་ཀྱང་
ཞི་གནས་ཀྱི་ཏིང་ངེ་འཛིན་བརྟན་པོ་གྲུབ་པ་རྗེས་སུ་དཔོག་པར་ནུས་ཏེ། བྱང་
ཆུབ་ལམ་སྒྲོན་ལས། ཞི་གནས་གྲུབ་པ་མ་ཡིན་པར། །མངོན་ཤེས་འབྱུང་བར་མི་
576



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འགྱུར་ལ། །ཞེས་གསུངས་པ་ལྟར་རོ། །
ལྷག་པ་ཤེས་རབ་ཀྱི་བསླབ་པའི་དབང་དུ་བྱས་པའི་རྟོགས་པའི་ཡོན་ཏན་་་
དང་ལྡན་ཚུལ་ནི། སྤྱིར་ཤེས་རབ་ལ། གནས་ལྔ་རིག་པ་ཀུན་རྫོབ་རྟོགས་པའི་
ཤེས་རབ། གནས་ལུགས་རིག་པ་དོན་དམ་རྟོགས་པའི་ཤེས་རབ། སེམས་ཅན་གྱི་
དོན་བྱ་ཚུལ་རྟོགས་པའི་ཤེས་རབ་གསུམ་དང་། ཡང་ཆེ་གསལ་མྱུར་ཟབ་ཀྱི་ཤེས་
རབ་བཞི། འཆད་རྩོད་རྩོམ་པའི་ཤེས་རབ་གསུམ། སྐྱེས་སྦྱང་གི་ཤེས་རབ་གཉིས།
ཐོས་བསམ་སྒོམ་པའི་ཤེས་རབ་གསུམ་སོགས་དང་། ཡང་ཇི་ལྟ་བ་རིག་པའི་ཤེས་
རབ། ཇི་སྙེད་པ་རིག་པའི་ཤེས་རབ། གནས་ལྔ་རིག་པའི་ཤེས་རབ་སོགས་རྣམ་
གྲངས་མང་ཡང་འདིར་གཙོ་བོ་ནི། ཐུན་མོང་བ་དང༌། ཐུན་མོང་མ་ཡིན་པ་
གཉིས་ལས། དང་པོ་ནི། ཐུན་མོང་བ་ཞི་ལྷག་ཟུང་དུ་འབྲེལ་བའི་ལྷག་མཐོང་གི་
ཏིང་ངེ་འཛིན་བརྙེས་པ་སྟེ་རྗེ་འདི་ཉིད་ཀྱིས་ཡོངས་འཛིན་རིན་པོ་ཆེའི་ཞབས་་་་
དྲུང་ནས་རྩ་འཇུག་བཞི་གསུམ་འགྲེལ་བ་དང་བཅས་པ་སོགས་དབུ་མའི་སྐོར་གྱི་་་
མཛུབ་ཁྲིད་ཡང་ཡང་གསན་ཅིང་། རིགས་པ་སྨྲ་བའི་དབང་པོ་དུ་མ་དང་ལྷན་
ཅིག་ཏུ་བརྒལ་ཞིང་བརྟགས་པའི་སྒོ་ནས་གཏན་ལ་ཕབ། དུས་རྒྱུན་དུ་ལྷག་
མཐོང་ཆེ་ཆུང་དང་། ཁྱད་པར་དུ་ལེགས་བཤད་སྙིང་པོ་ཐུགས་ཐོག་ནས་དཔྱད་
པ་དང་སྦྲགས་པའི་སྐྱོར་སྦྱངས་ཡུན་རིང་གནང༌། བླ་མ་དམ་པ་རྣམས་ལས་ལྟ་བ་
དང་ཕྱག་ཆེན་གྱི་ཟབ་ཁྲིད་མན་ངག་དང་བཅས་པ་ཡང་ཡང་གསན། དེ་
མཚུངས་བླ་མ་དང་ལྷག་པའི་ལྷ་ངོ་བོ་དབྱེར་མེད་དུ་བྱས་ནས་ཐུགས་ཐག་པ་ནས་
གསོལ་བ་འདེབས་པ། བསགས་སྦྱང་ལ་ཆིག་དྲིལ་དུ་འབད་པ་སོགས་ལྷག་མཐོང་
གི་རྒྱུ་ཚོགས་ཐམས་ཅད་བདེ་བླག་ཏུ་ཚང་བས་ན། སྲིད་པའི་ནད་བརྒྱ་སེལ་བའི་
སྨན་གཅིག །མཐར་འཛིན་འཆིང་བ་གཅོད་པའི་རལ་གྲི། །ཟབ་མོ་སྟོང་བ་ཉིད་
ཀྱི་ལྟ་བ་དྲི་མ་མེད་པ་ཐུགས་རྒྱུད་ལ་འཁྲུངས་པ་ནི་རྒྱུ་དང་འབྲས་བུ་གཉིས་ཀའི་་་
577



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྒོ་ནས་ཀྱང་དཔོག་ནུས་ཏེ། ཚད་མ་རྣམ་འགྲེལ་ལས། རྒྱུ་ཚོགས་པ་ལས་འབྲས་
སྐྱེས་པར། །རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་ལྟོས་ཕྱིར། །དེ་
ནི་རང་བཞིན་ཡིན་པར་བརྗོད། །ཅེས་གསུངས་པས་སོ། །གཞན་ཕར་ཟད་དགུང་
ལོ་བཞི་ལྔའི་དུས་སུ་ལམ་གཙོ་གསུངས་པའི་ཚེ་ཞབས་ཕྱི་བ་དགེ་བཤེས་སྨོན་ལམ་་
རྒྱ་མཚོ་ལ། གནས་ལུགས་རྟོགས་པའི་ཤེས་རབ་མི་ལྡན་ན། །ཞེས་སོགས་ཀྱིས།
གནས་ལུགས་རྟོགས་པའི་ཤེས་རབ་མེད་ན། ངེས་འབྱུང་དང་བྱང་ཆུབ་ཀྱི་སེམས་
ཙམ་ལ་འབད་ཀྱང་ཐར་བ་ཐོབ་མི་ནུས། དབུ་མ་ལུང་རིགས་སྒྲོན་མེ་ལྟ་དགོས་
གསུངས་པ་རེད་ཅེས་ཐོལ་བྱུང་དུ་གསུངས་པ་གཅིག་པུས་ཀྱང་ཤེས་ནུས་སོ། །
ཕྱིས་སུ་ཡང་ལྟ་བ་ལ་ཐུགས་གཙིགས་ཆེ་ཞིང་། ལྟ་བའི་སྐོར་གྱི་གསུང་རྩོམ་དང་
བཤད་པ་གནང་བ་རྣམས་ཚིག་ཉུང་ཡང་དགག་བཞག་གི་གནད་ཀུན་འདུས་པ་་་
དང༌། སྐྱེས་བུ་དམ་པ་གཞན་གྱི་གསུང་ལས་ཀྱང་དགོས་དོན་གསལ་ཞིང་གོ་བ་
སྟེར་ཕུལ་ཆེ་བ་ཞིག་ཡོད་པ་ནི་བློ་དང་ལྡན་པ་རྣམས་ཀྱིས་ལེགས་བཤད་དེ་དག་་་
མཇལ་བ་ཙམ་གྱིས་ཤེས་པར་འགྱུར་རོ། །
ཐུན་མོང་མ་ཡིན་པ་རྫོགས་པའི་རིམ་པའི་ཏིང་ངེ་འཛིན་བརྙེས་པའི་ཚུལ་་་
ནི། རྗེ་ཉིད་ཐུགས་ཤིན་ཏུ་སྒམ་པས་དེ་ལྟ་བུ་ཞལ་གྱིས་མི་བཞེས་མོད། འོན་ཀྱང་
དཔལ་གསང་བ་འདུས་པ། འཁོར་ལོ་སྡོམ་པ། འཇིགས་མཛད་རྡོ་རྗེ། དུས་ཀྱི་
འཁོར་ལོ། འཁོར་ལོ་ཆེན་པོ། ནཱ་རོ་མཁའ་སྤྱོད་མ་སོགས་ཡི་དམ་ཐུན་མོང་མ་
ཡིན་པ་རྣམས་ཀྱི་རྫོགས་རིམ་གྱི་མན་ངག་ཟབ་མོ་རྣམས་ཐུགས་དམ་གྱི་མཐིལ་དུ་་
མཛད་ཅིང་། རྗེ་ཉིད་ལ་རྒྱུད་ཀྱི་སྟོན་པ་རྡོ་རྗེ་འཆང་ནས་བཟུང་རྩ་བའི་བླ་མ་
རྣམས་ཀྱི་བར་དུ་སྙན་ནས་སྙན་དུ་བརྒྱུད་པའི་མན་ངག་དང་ལྡན། ལྷག་པའི་ལྷ་
རྣམས་ཀྱི་རིམ་པ་གཉིས་སོ་སོའི་གནད་ལ་ཐུགས་ངེས་ཁྱད་པར་ཅན་འདྲོངས།
དངོས་གྲུབ་ཀྱི་རྩ་བ་དམ་ཚིག་དང་སྡོམ་པའི་བསྲུང་མཚམས་རྣམ་པར་དག
578



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སྐབས་སོ་སོའི་གེགས་སེལ་བ་དང་བོགས་འདོན་པའི་ཐབས་ལ་མཁས། གུས་རྟག་
གི་བརྩོན་འགྲུས་ཆུ་བོའི་རྒྱུན་བཞིན་ཆད་མེད་ཀྱི་སྒོ་ནས་ཉམས་བཞེས་ལ་རྩེ་་་་་་
གཅིག་ཏུ་གཞོལ་བ་སོགས་རྒྱུད་སྡེ་ཁུངས་མ་དག་ནས་གསུངས་པའི་རྒྱུ་ཚོགས་་་་་
ཐམས་ཅད་ཚང་བ་ལ་དཔག་ན་འབྲས་བུ་བདེ་སྟོང་གི་ཡེ་ཤེས་ཁྱད་པར་ཅན་ཡང་
ཐུགས་རྒྱུད་ལ་འཁྲུངས་པར་ངེས་སོ། །དེ་དག་གི་རྒྱུ་མཚན་ནི། སྔ་མོ་གསང་
འདུས་འཇམ་པའི་རྡོ་རྗེའི་བསྙེན་པ་གནང་སྐབས་ཀྱི་གཟིགས་སྣང་ཐུན་མོང་མ་་་
ཡིན་པའི་བསྙེལ་ཐོ། འཇམ་རྡོར་བསྙེན་ཚེ་རི་ཕུག་མདར། །ཐུན་མཚམས་ན་ཆུང་
གླུ་ལེན་མ། །ཞུ་བ་གླུས་བསྐུལ་ཚིག་བསྟུན་ནས། །སྦྱོར་ཟེར་མང་པོས་རམ་
འདེགས་བརྗོད། །གསུང་གི་ཚིག་སྟེང་ཐབས་ཤེས་ཚུལ། །རེག་སོགས་མི་གསལ་དེ་
ཙམ་སྣང་། །ཞེས་པ་ཡང་རྫོགས་རིམ་གྱི་རྟོགས་པའི་བོགས་ཁྱད་པར་ཅན་འདོན་
པའི་ཆེད་དུ་བླ་མ་དང་ལྷག་པའི་ལྷས་བསྐུལ་མ་མཛད་པ་སྟེ་ཞིབ་རྒྱས་འགོད་མི་་་་
རུང་ངོ༌། །ཡང་སྔ་སོར་ནུབ་གཅིག་མནལ་ལམ་དུ། མི་ཞིག་གིས་ཐང་སྐུ་གཙོ་
འཁོར་མང་པོ་ཅན་ཞིག་ཉིད་ལ་གཟིགས་འབུལ་ཞུས་ཏེ། འདིའི་ངོས་སུ་མདའ་
འདིས་རེག་ན་གཏུམ་མོ་འབར་འོང་ཞེས་ཞུས་པ་ལྟར། རྗེ་ཉིད་ནས་གཙོ་བོ་ནས་
བཟུང་གཞན་ཐམས་ཅད་ལ་མདའ་དེས་རེག་ཀྱང་མི་འབར། གཡོན་སྟེང་ན་
མཁའ་འགྲོ་མ་སྐུ་མདོག་སེར་མོ་ཅན་ཞིག་བཞུགས་པའི་ཐུགས་ཀར་མདས་རེག་་་་
མ་ཐག་མེ་དམར་ཧ་ཧ་ར་འབར་བྱུང་ཞེས་ཟུར་ཙམ་གསུང་བ་ཡང་མ་རྒྱུད་དུས་་་་
ཀྱི་འཁོར་ལོའི་རྫོགས་རིམ་སྦྱོར་བ་ཡན་ལག་དྲུག་གི་རྟོགས་པ་ཁྱད་པར་ཅན་་་་་་
ཐུགས་རྒྱུད་ལ་འཁྲུངས་པར་འགྱུར་བའི་ལྟས་སུ་མངོན་ཡང་བདག་ལྟ་བུས་ཞིབ་་་་
པར་སྨྲ་མི་ནུས་སོ། །དེར་མ་ཟད་རྗེ་འདི་བའི་སྒར་ཆེན་དགུན་གྱི་གྲང་ངད་ཆེ་
བའི་དུས་ཡས་མས་སུ་འབྱོན་བཞུད་མཛད་པའི་སྐབས་ཕལ་ཆེར་དུས་ལ་དྲོད་་་་་
འཕེལ་ཏེ་ཆུའི་ཆབ་རོམ་ཞུ་བ་སོགས་བྱུང་བའང་གཏུམ་མོ་ཁྱད་པར་ཅན་གྱི་་་་་་་
579



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྟོགས་པའི་ནུས་མཐུ་དང་། ཕྱི་ནང་གི་འབྱུང་བ་བཞི་ལ་དབང་བསྒྱུར་བའི་
རྟགས་མཚན་ཡིན་ནམ་སྙམ་དུ་ཁོ་བོ་སེམས་སོ། །དེ་ལྟར་ཐུན་མོང་མ་ཡིན་པའི་
ཏིང་ངེ་འཛིན་ཟབ་མོའི་ཉམས་བཞེས་ཀྱི་ཡན་ལག་ཏུ་གྱུར་པ་སྤྲོས་བཅས་ཀྱི་་་་་
ཐུགས་དམ་ཆག་མེད་ཀྱི་རིམ་པའམ། སྤྱིར་ཞལ་འདོན་གྱི་སྐོར་ཞིབ་རྒྱས་སུ་ལ་
ཡང་མི་ངེས། རྒྱུས་ཡོད་ཀུན་གྱིས་མཐུན་སྣང་དུ་གྲུབ་པ་ནི། མཚན་མོ་གཟིམས་
པ་ནས་བཟུང་ངག་བཅད་མཛད་དེ། ཕྱི་ཉིན་ནང་ཇ་བཞེས་ཀྱི་བར་གསུང་མི་
གནང་། སྤྱིར་ཐོ་རེངས་ནམ་གྱི་སུམ་ཆ་ལུས་པའི་ཚོད་དམ་རེས་དེ་ལས་འཕྱི་བར་
བཞེངས་ཏེ། ཐུན་རྒྱུན་རིང་གནང་བ་སྒྲ་བཅས་མི་མཛད་པས་གཞན་གྱིས་མི་
རྟོགས་ཀྱང་ལམ་རིམ་ཡོངས་རྫོགས་ཀྱི་དམིགས་ཁྲིད་བསྐྱངས་པ་ཡིན་འདྲ་ཞེས་་་་་
དཔྱོད་ལྡན་རྣམས་ཀྱིས་གླེང༌། ཐུན་དེའི་མཇུག་ཏུ་སྒྲོལ་དཀར་གྱི་བསྒོམ་བཟླས་
དང་། རྣམ་རྒྱལ་མའི་གཟུངས་རིང་ཚར་ཁ་ཤས། འཇམ་དབྱངས་ནག་པོའི་
བསྒོམ་བཟླས་དང༌། རྣམ་འཇོམས་ཀྱི་གཟུངས་གསུང་བཞིན་ཁྲུས་མཛད། དེ་
ནས་སྔར་བརྐྱང་ཕྱག་དང༌། ཕྱིས་སུ་ཡང་བསྐུམ་ཕྱག་བརྒྱ་ཙམ་གནང་རྗེས། ཚ་
གསུར་དང་ཛམ་ལའི་ཆུ་སྦྱིན་དང་། གསོལ་ཇ་བཞེས་ཟིན་ནས་རྗེ་གསེར་ཁང་
པའི་ཕྱག་བཞེས་བཞིན་སྨན་སྣ་དང་དྲི་བཟང་གིས་བསྒོས་པའི་ཡོན་ཆབ་སྟོང་་་
ཕྲག་དང་འབྲེལ་བར་སྨན་ཆོག་བསྡུས་པ་དང༌། ལོང་མེད་དུས་དགའ་ལྡན་ལྷ་
བརྒྱ་མ་གསུངས་ཏེ་ཕྱག་མཎྜལ་སོགས་ཞལ་འདོན་གང་རྒྱས་གནང་ནས། ཐུན་
བཅད་དེ་བླ་མ་མཆོད་པ་དང་སྲད་རྒྱུད་བླ་མའི་རྣལ་འབྱོར་གཉིས་དང་འབྲེལ་་་་་
བར་དམིགས་བརྩེ་མ་བརྒྱ་ཕྲག་འགའ། དེ་སྐབས་ཆོས་འབྲེལ་དངོས་ཐོབ་ཀྱི་བླ་
མ་སོ་སོའི་གསོལ་འདེབས་ཤོ་ཀ་རེ་སྔར་མེད་རྣམས་ལ་གསར་རྩོམ་མཛད་དེ་རེ་་་་
རེའང་ཚར་འགའ་རེ་སྤྱན་དམིགས་ནན་ཏན་དང་བཅས་གསུངས། ཞལ་ནས་
ཀྱང་། བླ་མ་སོ་སོར་གསོལ་འདེབས་ཡོད་ན་བཀའ་དྲིན་དྲན་པ་སོགས་ལ་དགོས་
580



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པ་ཆེ་ཞེས་གསུངས། དེ་ནས་མཎྜལ་རྒྱས་པ། ཐུན་དྲུག་རྣལ་འབྱོར་སྡོམ་གསུམ་
བསླབ་བྱའི་བསྔོ་བགྲང་། ལམ་གཙོ་རྣམ་གསུམ་གྱི་དམིགས་རྣམས་རྒྱས་པར་
བསྐྱངས་ཏེ། སྐུ་ན་ཕྲ་དུས་རྡོ་རྗེ་འཇིགས་བྱེད་དཔའ་བོ་གཅིག་པ་དང་། ཕྱིས་སུ་
ལྷ་བཅུ་གསུམ་མའི་ཆོ་ག་རྒྱས་པ། བསྲུང་འཁོར་ཐུན་མོང་མ་ཡིན་པའི་མཇུག་ཏུ་
གཙུག་ཏོར་འཁོར་བསྒྱུར་གྱི་ཕྲེང་སྔགས་གྲངས་ཅན་དང་། བཟླས་པའི་སྐབས་སུ་
རྩ་སྔགས་ཡ་མ་ར་ཛཱ་མ་མཐའ་ཡང་སྟོང་རེ་ཆག་མེད་མཛད། འདས་མ་འདས་
བཀའ་སྡོད་དང་བཅས་པའི་གཏོར་འབུལ་སྨོན་ཤིས་དང་བཅས་པ་སྤྱི་ལྟར། ཚ་
བཞེས་གྲུབ་ནས་ཐུན་དྲུག་རྣལ་འབྱོར། ནཱ་རོ་མཁའ་སྤྱོད་མ་རིག་བྱེད་མ་རྟ་
མགྲིན་ཡང་གསང་གསང་སྒྲུབ། གསང་བདག་འཁོར་ཆེན་སོགས་ལྷག་ལྷ་མང་
པོའི་བསྒོམ་བཟླས། སྨན་བླའི་གཟུངས་སོགས་གཟུངས་སྔགས་བྱིན་ཅན་མང་པོ་
གསུངས། དེ་ནས་གསུང་རྩོམ་དང་། བཀའ་ཆོས་གནང་བའམ། བཤུལ་ཐག་རིང་
པོ་སོགས་སུ་འབྱོན་པ་དང་། ཕྱག་དབང་སོགས་གནང་དགོས་ཡོད་ཚེ་དེ་དག་
དང་མེད་ཚེ་དཔེ་གཟིགས་ཡུན་རིང་མཛད། གུང་ཚིགས་ཀྱི་རྗེས་སུ་བདེ་ཡངས་
ཆེན་མོའི་དབུས་སུ་སྐོར་རྟེན་བཞུགས་སུ་གསོལ་ཏེ་ཞབས་སྐོར་ཅི་འགྲོ་མཛད།
ཕྱི་དྲོ་གསེར་ཞུན་མ་དང་། གཞན་ཡང་མགོན་ཆོས་གུར་ཞལ་སོགས་འདས་མ་
འདས་ཀྱི་བསྟན་སྲུང་དུ་མའི་གཏོར་འབུལ་བསྐང་བཤགས་གཞི་བདག་གཏོར་མ་་
དང་བཅས་གསུངས། གུར་མགོན་རྡོ་རྗེ་བྲག་རྫོང་མའི་རྒྱུན་ཁྱེར་ཆག་མེད་དང་
སྐབས་འགར་ཚར་ཆེན་གྱི་གསུང་བཞིན་ནང་ཁྲིད་ཀྱང་ཉམས་བཞེས་མཛད།
མཁར་དགུའི་དཔོན་པོའི་ས་བོན་དུ་དགོང་མོ་གུར་ཞལ་དང་མགོན་པོ་ཕྱག་དྲུག་་་
པའི་གཏོར་ཆོག་རྒྱས་པ། མགོན་དཀར་གྱི་གཏོར་འབུལ་ཀུན་མཁྱེན་འཇིགས་
མེད་དབང་པོས་མཛད་པའི་རང་མདུན་མ། ཆོས་རྒྱལ་གཏོར་ཆོག་རྒྱས་བསྡུས་
གང་རིགས་གསུངས། ཞལ་ནས། མགོན་པོ་ལ་བླ་མགོན་དབྱེར་མེད་ཀྱི་རྣལ་
581



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབྱོར་དང་གྲིབ་སེལ་སོགས་གཙོ་བོ་བྱེད་དགོས། བསྐང་བ་བསྡུས་པའི་ཆོ་ག་
བདག་གིས་ཀྱང་བསྐང་བ་ཀུན་མཁྱེན་འཇིགས་མེད་དབང་པོས་མཛད་པའི་རབ་་
འབྱམས་ཀུན་བཟང་མ་ཙམ་བྱེད་ཀྱིན་ཡོད་ཅེས་དང་། ཆོས་རྒྱལ་ཡང་གསང་གི་
གཏོར་ཆོག་རྒྱས་པ་འདོན་སྙམ་ནས་ཐང་ཀ་བཞེངས་ཏེ་བཏོན་ཡང་དགེ་བསྐོས་་་་
ཤིག་གིས་གྲྭ་བ་མང་པོར་རྡུང་རྡེག་བྱེད་པ་རྨས་པ་སོགས་ཅུང་བཙན་ཆེས་འདུག་
པས་དོན་གྲུབ་དགེ་མཚན་མ་བཏོན་པ་ཡིན་གསུངས། གཞན་ཡང་ལྷ་མོའི་
བསྐང་བཤགས་དང་། རྣམ་སྲས་སོགས་གསུང་གིན་འདུག་ཆོ་གའི་རྒྱས་བསྡུས་མ་
ངེས། གནས་ཆུང་གཏོར་འབུལ་རྒྱལ་དབང་གསུང་གི་འཇིག་རྟེན་མཆོད་བསྟོད་
མ་དང་། དེའི་ནང་དུ་ཚངས་པ་སོགས་གཞན་ཐམས་ཅད་འདུས་པ་བྱས་ནས་
བཏོན་པ་ཡིན། ཆོས་སྐྱོང་གཞན་གྱི་སྐོར་རྣམས་སྐུ་ཕྲེང་གོང་མ་ཚོའི་བསྟེན་པ་
ཡིན་པས་འདོན་དགོས་མོད། རྒྱལ་ཁང་གོང་འོག་ཏུ་བཙུགས་པས་འཐུས་པ་བྱས་
ཞེས་གསུང་ཚུལ་བྲིས་འདུག་པ་ཅུང་གསལ་ལམ་སྙམ། དེ་ནས་འཇམ་དཔལ་
མཚན་བརྗོད་དང་། སྐྱབས་ཞུ་བ་ཚོར་བཀའ་བསྒོ་དང་ཞལ་ཕུ་འདེབས་པ་
གནང༌། ཐུན་ལ་བཞུགས་ནས་རྒྱལ་བ་རྒྱ་མཚོ་དང་འབྲེལ་བར་ཡིག་དྲུག་ཧུར་
བསྐྱེད་ནས་གསུང་བ་ཙམ་ལས་ཅི་གསུང་མི་ངེས་སོ། །གང་ལྟར་ཡང་ཐུན་ཤིན་ཏུ་
རིང་པོ་མཛད། དེའི་མཇུག་ཏུ་ལུས་སྦྱིན་རྒྱས་བསྡུས་གང་རིགས། གཟིམས་ཁར་
ཐུན་དྲུག་རྣལ་འབྱོར། ལྟུང་བཤགས། སྤྱི་བཤགས། བཟང་སྤྱོད་རྣམས་ཆག་མེད་
མཛད། ཉེར་དགུ་ནམ་ཡོད་ལ་དྲུག་ཅུ་བ་དང་། ཕྱིས་སུ་འཁྲུལ་འཁོར་གྱི་ཁྲིད་
གསན་པ་ནས་སྐབས་སྐབས་སུ་དྲུག་ཅུ་བ་མང་པོ་དང་། སྐབས་རེ་གཤིན་རྗེའི་
ཡབ་སྐུལ་ཀྱང་སྔོན་གྱི་ཕྱག་བཞེས་བཞིན་གསུང་བ་གནང་འདུག ཞལ་ནས་ཁྱེད་
ཚོས་ཁ་འདོན་ལ་གལ་ཆུང་བྱེད་པར་སྣང་། བདག་ནི་ཆོས་འཆད་ཉན་སོགས་
བྲེལ་བ་ཇི་ལྟར་ཆེ་ཡང་ཁ་འདོན་ཆག་པ་རྣམ་རྟོག་ཟ་བའི་གནས་ཡིན། ཞེས་
582



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དང་། ཞོག་དོན་ཡོད་མཁས་གྲུབ་པའི་རྣམ་ཐར་གསུངས་ཏེ་ཡི་དམ་གྱི་སྔགས་
ཚར་གཅིག་བཟླས་པའི་སྟེང་དུ་ཡང་མདོ་སྔགས་ཀྱི་ལམ་རིམ་ཐམས་ཅད་ཀྱི་་་་་་་
ཉམས་ལེན་ཚང་བར་འགྲོ་ཚུལ་ཤེས་དགོས། ཞེས་ཡབ་རྗེ་རང་ཉིད་ལ་དེ་ལྟར་
མངའ་བ་དོན་གྱིས་ཞལ་བཞེས་ཀྱང་མཛད། ཡང་ཞལ་ནས། དུས་ཕྱིས་བར་ཆོད་
ཀྱི་མཚན་མ་ཆེ་ཙམ་བྱུང་སྐབས་ཤིག་རྨོག་རུ་རིན་པོ་ཆེ་གདན་དྲངས་ནས་སྐུ་རིམ་
གནང་སྐབས་གྲུབ་དབང་དེ་ཉིད་ཀྱི་མདུན་དུ། བདག་གཅིག་པུ་ཡིན་ན་ལས་སླ་
ཡང་། སྙིགས་དུས་འདིར་དགོན་སྡེ་མང་པོ་ཞིག་གི་བདག་པོ་བྱས་ཚེ་བྱད་ཁ་དང་
བར་ཆད་ཤིན་ཏུ་ཆེ་བས་ཕན་ཐོགས་དཀའ་བར་སྣང་། གྲུབ་དབང་ཉིད་ཞལ་
བཞུགས་དུས་སྐྱོན་མེད་ཀྱང་། སླར་དཀའ་བར་སྣང་བས་བསྟན་འགྲོ་ལ་ཕན་
ཐོགས་ཅི་ནུས་རེ་བྱེད་པ་ལ་བར་ཆད་བཟློག་ཅིང་ཡིད་སྨོན་འགྲུབ་པའི་ཡི་དམ་་་
འདི་ལ་བརྟེན་ཞེས་པའི་གསུང་ཞིག་ད་རེས་གནང་དགོས། སླར་དེ་ལ་རྒྱ་གར་ལྷ་
གཅིག་ལྟར་བྱེད་རྒྱུ་ཡིན་ཞེས་ཞུས་པར། གྲུབ་དབང་དེ་ཉིད་ནས་ཀྱང་ཉིན་མང་
པོར་བརྟག་པ་མཛད། བདག་གི་ཡིད་ལ་འཇིགས་བྱེད་བཅུ་གསུམ་མ་དང་། བདེ་
མཆོག་གཉིས་གང་རུང་ཞིག་གནང་ངམ་སྙམ་པ་ཤར། ཉིན་གཅིག་གྲུབ་དབང་
ཉིད་ནས་རྒྱུན་རིང་བསྣམས་པའི་བོ་དེ་ཙའི་ཕྲེང་བ་གནང་ནས། རྗེ་བླ་མའི་
ཐུགས་དམ་ཀྱི་གཙོ་བོ་འཇིགས་བྱེད་ལྷ་བཅུ་གསུམ་མའི་ཆོ་ག་རྒྱས་པ་དང་འབྲེལ་
བར་ཡ་མ་རཱ་ཛཱ་སྟོང་རེ་མ་ཆག་པར་མཛད་ན། བསྟན་འགྲོར་ཕན་པ་འབྱུང་ཞེས་
གསུང་བྱུང༌། དེ་ནས་བཟུང་སྟེ་དེ་ཉིད་མ་ཆག་པར་བཏོན་པས་ཁྲལ་ཙམ་མ་ཡིན་
པར་ནན་ཏན་བྱས་པ་ཡིན། ཡི་དམ་གསང་ནས་ཉམས་ལེན་བྱས་ན་ལེགས། །
བདག་གིས་ཀྱང་འདིའི་ཟུར་ཙམ་མཁན་པོ་བྲག་སྒོམ་པ་ཚང་མ་གཏོགས་གཞན་་་་
ལ་བཤད་པ་མེད། ད་རེས་ཁ་མ་ཚུགས་པར་བཤད་པ་ཡིན་པས་ཁ་ལ་བདག་ཡོད་
པ་གྱིས་ཞེས་དབོན་པོ་ཚུལ་ཁྲིམས་རྒྱ་མཚོ་ལ་གསུང་འདུག དེ་ནས་བཟུང་དགུན་
583



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཚམས་ལ་ནམ་བཞུགས་ཀྱང་། རྩ་སྔགས་གྲངས་བསོག་དང་རྒྱུན་དུ་ཡང་སྟོང་
རེ་མ་མཐའི་ཆག་མེད་མཛད་པས་ཡ་མ་རཱ་ཛའི་བཟླས་པ་གཅིག་པུ་ཡང་བྱེ་ཆེན་་་་
ཁ་ཤས་སོང་བར་ཐེ་ཚོམ་མེད་སྙམ། དེ་བཞིན་དུ་ཡི་དམ་གྱི་བསྙེན་ཆེན་སྦྱོར་
དངོས་རྗེས་གསུམ་ཚང་བ་གནང་བ་སོགས་ལྷག་པའི་ལྷ་འདི་ལ་རྒྱ་གར་ལྷ་གཅིག་་
ཆོས་གཅིག་གི་ཚུལ་ཁོ་ན་གནང་བས་བཤད་སྒྲུབ་ཀྱི་མཛད་པ་རླབས་པོ་ཆེ་གང་་་་
དང་གང་ལ་ཡང་མཁས་པ་དང་གྲུབ་པའི་སྐྱེས་བུ་དམ་པ་གཞན་གྱིས་རྗེ་འདི་པའི་
དཔེར་ཡང་མི་ཕོད་པ་ཤ་སྟག་བྱུང་བ་ཡིན་ནོ། །ཀུན་མཁྱེན་འཇམ་དབྱངས་
བཞད་པའི་རྡོ་རྗེ་འཇིགས་བྱེད་ཆོས་འབྱུང་ཆེན་མོ་ལས། འཇམ་དབྱངས་ཆོས་
རྗེས་ཀྱང་འཇིགས་བྱེད་ལ་ནུས་པ་སྦྱངས་པས་དཔལ་ལྡན་འབྲས་སྤུངས་ལྟ་བུའི་་་་
ཆོས་སྡེ་ཕྱག་འདེབས་མཛད་པ་ཡིན་ཀྱང་། ཕྱིས་སུ་མཁན་སློབ་གྲྭ་རིགས་རྟ་ལས་
བབས་ནས་བོང་བུར་ཞོན་པ་དང་། རང་གི་གསེར་དང་མིའི་བཙག་གི་དཔེ་བྱེད་
པ་མང་ཞིག་བྱུང་སྣང་བ་རང་ངོ་ཤེས་འཚལ་ཞེས་རང་རེའི་དགེ་ལྡན་པ་རྣམས་ལ་
ཞལ་གདམས་གསུངས་ཤིང་། རྗེ་དེ་ཉིད་ཀྱིས་ཀྱང་ཆུང་ངུ་ནས་རྡོ་རྗེ་འཇིགས་
བྱེད་ཡི་དམ་གྱི་གཙོ་བོ་མཛད་དེ་ཡ་མ་རཱ་ཛཱ་དུང་ཕྱུར་གསུངས་པས་མཁས་དང་་་་
གྲུབ་པའི་ཡོན་ཏན། མཛད་འཕྲིན་ཕྱག་རྗེས་གང་ཐད་ནས་རི་བོ་དགེ་ལྡན་པའི་
མཁས་གྲུབ་བྱེ་བའི་དབུས་ན་གུར་དཀར་པོའི་ཏོག་གཅིག་པུར་གྱུར་པ་འདི་བྱུང་་་་
ཞིང་། ཐ་ན་དཔལ་ལྡན་བཀྲ་ཤིས་འཁྱིལ་བ་ལྟ་བུའི་ཆོས་སྡེ་ཆེན་པོ་འཛམ་བུའི་
གླིང་འདིར་སུས་ཀྱང་འགྲན་ཟླ་མེད་པ་ཐེབས་པའང་དེའི་མཐུ་ཡིན་པ་ཤེས་སླ་་་་
མོད། ད་ལྟ་རི་བོ་དགེ་ལྡན་པའི་བསྟན་འཛིན་དམ་པ་རྗེ་འདི་བ་སོགས་གྲུབ་
མཐའི་གནད་མཁྱེན་ཅིང་རང་ཚུགས་ཐུབ་པ་འགའ་ཙམ་མ་གཏོགས་མང་མས་་་་
རང་རེའི་ཕ་ཆོས་སུ་གྱུར་པའི་ཡི་དམ་འདི་རྒྱང་སྐྱུར་བྱས་ཏེ་ལྷ་སྔགས་གཞན་ལ་་་
བསྟེན་ན་དངོས་གྲུབ་མྱུར་བར་རློམས་པ་ནི་རྨོངས་པ་བདག་ལྟ་བུས་དཔྱད་ན་་་་་
584



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཡང་འོ་མ་བཞོ་བར་འདོད་ནས་རྭ་ལས་འཐེན་པའི་དཔེ་ཁོ་ནར་སྣང་། དེས་ན་
བདག་ལེགས་སུ་འདོད་པ་རྣམས་ཀྱིས་ལྷ་སྔགས་ཡི་དམ་འདི་ཁོ་ན་ལ་འཇུ་ས་་་་་
འཆང་ས་གཅིག་པུ་བྱས་ན་འདོད་རྒུ་ལྷུན་གྱིས་འགྲུབ་པར་གདོན་མི་ཟ་སྟེ་མང་དུ་
སྨྲས་པའི་ཁ་ན་མེད། ཀུན་མཁྱེན་བླ་མའི་རྣམ་ཐར་གོང་དུ་བྲིས་ཟིན་པ་ལྟར་ལ།
གཞན་ཡང་ཁྲི་ཆེན་ངག་དབང་མཆོག་ལྡན། ལྕང་སྐྱ་རོལ་པའི་རྡོ་རྗེ་སོགས་ཀྱི་
རྣམ་ཐར་མཇལ་བས་ཤེས། འོན་ཀྱང་བདག་ལྟ་བུ་ལུང་ཀྱོག་གི་བླ་ཆུང་མཐེབ་
རྡོག་ཙམ་ཞིག་ལ་དགེ་ལྡན་པའི་གྲུབ་མཐའི་སྤྱི་དོན་སྨྲ་དགོས་པའི་ཁྲལ་མ་བབས་་
མོད། བླ་མ་རྡོ་རྗེ་འཆང་འདིའི་རྣམ་པར་ཐར་བ་གཞན་ཕར་ཟད་མཛད་པའི་ཆ་
ཤས་འདི་ཙམ་ལ་ཡང་ངོ་མཚར་ཞིང་སྙིང་ནས་ཡི་རང་སྐྱེས། ཡི་དམ་འདི་ལ་
རྨོངས་ཞེན་ཀྱང་ཤིན་ཏུ་ཆེ་བའི་དབང་གིས་མི་འོས་པའི་གཏམ་ཞིག་ཁ་ནས་་་་་་
དབང་མེད་དུ་ཤོར་བ་ལགས། དེས་ན་རྡོ་རྗེ་འཇིགས་བྱེད་ལས་ལྷག་པའི་ཡི་དམ་
གྱིས་རྗེས་སུ་བཟུང་ཞིང་དེའི་སྒོ་ནས་གྲུབ་པའི་གོ་འཕང་མཐོན་པོར་བྱོན་པ་དགེ་་
ལྡན་པའི་རིག་འཛིན་ཞིག་པོ་རྣམས་ཀྱིས་བཟོད་པར་མཛོད་ཅིག གཞན་ཡང་
དུས་རྒྱུན་དུ་བདེ་མཆོག་པཎ་ཆེན་གྱི་གསུང་རྒྱུན་ཀློང་རྡོལ་གསུང་འབུམ་དུ་་་་་་
བཞུགས་པ་དེ་དང་། གསང་འདུས་ཀྱང་དེ་མཚུངས་རེ་མ་ཆག་པའི་གསུང་ཟུར་
ཙམ་གནང་འདུག སྐབས་སྐབས་སུ་ཡི་དམ་དེ་གཉིས་དང་བདེ་མཆོག་དྲིལ་བུ་བ།
དུས་འཁོར། ཕྱག་རྡོར་འཁོར་ཆེན་སོགས་ཀྱི་ཆོ་ག་རྒྱས་པ་རྣམས་ཀྱང་ལན་མང་
དུ་གསུང་བར་མཛད། ཞལ་ནས། ཆུང་དུས་ཉིན་རེར་རྟ་མགྲིན་ཡང་གསང་ཁྲི་རེ་
ཙམ་བཏོན་ནས་བྱེ་ཆེན་ཁ་ཤས་རེ་སོང་མོད། དེང་སང་མང་པོ་འདོན་གྱིན་མེད།
ཅེས་དང་། རྟ་མགྲིན་ཡང་གསང་འདི་བཏོན་ན་དཔེ་ཆར་བལྟ་འདོད་སོགས་
ཆོས་ཕྱོགས་ལ་བློ་འགྲོ་བའི་བྱིན་རླབས་ཅན་ཞིག་རེད་ཅེས་གསུངས། འདི་ཡང་
རྗེ་ཉིད་ཀྱི་ཡི་དམ་གཙོ་བོ་ཞིག་ཡིན་ངེས། དེ་བཞིན་དུ་ལེགས་བཤད་སྙིང་པོ།
585



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལམ་རིམ་ཆེ་ཆུང་། རྒྱན་འཇུག རྩ་ཤེས། མཛོད་རྩ་སོགས་དང་། བདེ་གསང་
སོགས་ཀྱི་རྩ་རྒྱུད་རྣམས་ཀྱང་གང་འཚམ་རེ་ཆག་མེད་དུ་གསུངས། དེ་རྣམས་ཀྱི་
གྲས་སུ་དང་པོར་མདོ་སྡུད་པ་གསུང་བ་ཡིན་ཀྱང་། ཕྱིས་སུ་ད་ཚང་དགེ་བཤེས་
རིན་པོ་ཆེ་ལས་བརྒྱད་སྟོང་པའི་ལུང་གསན་པ་ནས་བཟུང་དེའི་བམ་པོ་རེ་དང་།
རྗེ་ཉིད་ཀྱི་རྩ་བའི་བླ་མ་རྣམས་ཀྱི་དུས་མཆོད་ནམ་ཡིན་ལ་བླ་མ་མཆོད་པ་སྤྱན་་་་་
འདྲེན་ཁྲུས་གསོལ་སོགས་རྒྱས་པ་དང་། ལེགས་བཤད་སྙིང་པོ་ཚར་རེ་རྣམས་མ་
ཆག་པ་མཛད། ཐུན་མོང་དང་ཐུན་མོང་མ་ཡིན་པའི་ཉམས་བཞེས་དེ་དག་
གནད་དུ་འགྲོ་བའི་ལྷན་ཅིག་བྱེད་རྐྱེན་ལྟ་བུར་སྐྱབས་འགྲོ། དམིགས་བརྩེ་མ།
མཎྜལ་རྒྱས་བསྡུས། མཆོད་པ། དམ་ཚིག་རྡོ་རྗེའི་བཟླས་པ། ཟ་བྱེད་མཁའ་
འགྲོའི་སྦྱིན་སྲེག ཕྱག་རྣམས་ཀྱང་གྲངས་འབུམ་ཕྲག་དུ་མ་རེ་དང་། རྡོ་རྗེ་
འཇིགས་བྱེད་ཀྱི་སྒྲུབ་བསྙེན་ཆེན་མོའི་སྔོན་འགྲོར་ཡང་སྔ་མ་ཐམས་ཅད་དང་།
མར་མེ་སོགས་རེ་རེ་ནས་འབུམ་རེ་སྒེར་དམིགས་ཀྱིས་གནང་། ལམ་རིམ་ཆེན་མོ་
ལས། འདི་ཕྱིའི་བདེ་ལེགས་ཐམས་ཅད་འགྲུབ་པའི་ཞིང་ས་དམ་པ་དུས་བཞི་
ཐམས་ཅད་དུ་རྒྱུན་ཆད་མེད་པར་བདེ་ལེགས་ཀྱི་ས་བོན་བཏབ་པས་ཆོག་པ་འདི་
ལའང་དད་པའི་གཤོལ་གྱིས། བསོད་ནམས་ཀྱི་ཞིང་རྨེད་པར་གྱུར་ཅིག་ཅེས་མདོ་
ལས་གསུངས་པ་ལྟར་བྱ་རྒྱུ་མ་བྱུང་ན་ཆེས་ཤིན་ཏུ་ཕངས་པ་ཡིན་ནོ། །ཞེས་
གསུངས་པའི་དོན་ཐུགས་ལ་བཞག་སྟེ། ཕྱིས་སུ་དྲི་བཟང་གིས་བསྒྱུར་བའི་ཡོན་
ཆབ་གྲངས་མང་འབུལ་བ་ཡང་ཆག་མེད་མཛད་པས་གྲངས་བྱེ་བ་གསུམ། འབུམ་
གཅིག་ཁྲི་དགུ་ཙམ་དང་། གཟིམས་ཁང་ཆེ་ཆུང་། ཚོམས་ཆེན། མགོན་ཁང་
སོགས་ཀྱི་མར་མེའི་རྒྱུན་མཆོད་དང་ཚེ་འབར་སོགས་ཀྱི་གྲངས་ཀྱང་མཐའ་ཡས་་་་
པར་མ་ཟད། ཕྱིས་སུ་མཆོད་ཀོང་གྲས་མཚུངས་གསར་དུ་བླུགས་ཏེ་མཆོད་པའི་
སྐབས་སུ་ཕུལ་བའི་མར་མེ་གཅིག་པུ་ཡང་འབུམ་གཅིག ཁྲི་བདུན་སྟོང་དྲུག་
586



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བདུན་བརྒྱ་ལྔ་བཅུ་ཙམ་སོང་འདུག ཡི་དམ་གཞན་གྱི་བསྙེན་པ་གནང་བ་ཡང་
གསང་འདུས་འཕགས་ལུགས། ཡེ་ཤེས་ཞབས་ལུགས། བདེ་མཆོག་ལུ་དྲིལ་ལྷ་ལྔ་
སོགས་དེ་སྐོར་མང་པོ་དང་། རྡོ་རྗེ་ཕྲེང་བ་དང་། མི་ཏྲ་བརྒྱ་རྩའི་རིགས་བསྡུས་
ཀྱི་བསྙེན་པ། འཇིགས་བྱེད་དཔའ་གཅིག ལྷ་བཅུ་གསུམ་མ། རྟ་མགྲིན་གསང་
སྒྲུབ། ཡང་གསང༌། རྒྱལ་བ་རྒྱ་མཚོ། ཕྱག་རྡོར་འཁོར་ཆེན། ནཱ་རོ་མཁའ་སྤྱོད་མ།
ཀུན་རིག རྣམ་སྣང་མངོན་བྱང་། ཚེ་དཔག་མེད། སྒྲོལ་དཀར། ཐུགས་རྗེ་ཆེན་
པོ་བཅུ་གཅིག་ཞལ། ཐིག་ལེ་བཅུ་དྲུག མི་འཁྲུགས་པ་ལྷ་དགུ་དང་། ལྷ་བཅུ་
གསུམ་མ། གདུགས་དཀར་ལྷ་མང་དང་། ལྷ་བཅུ་བདུན་མ། སྟག་ཕུ་སྒྲོལ་མ་
སོགས་དང་། མགོན་ཆོས། གུར་ཞལ། ལྷ་མོ་བག་ཙེ་སོགས་ཀྱི་བསྙེན་པ་དང་
བཅས་པ་སོ་སོའི་གཞུང་ནས་ཇི་ལྟར་འབྱུང་བ་བཞིན་མཛད་པ་ཡང་ཤིན་ཏུ་མང་།
བ་འདྲ་ཡང་ཞིབ་པར་བྲི་ག་ལ་ནུས། རྒྱུ་སྔོན་དུ་སོང་བ་དེ་དག་གི་མཐུ་ལ་བརྟེན་
ནས་བླ་མ་དང་ལྷག་པའི་ལྷ་ནམ་མཁའི་སྐར་ཚོགས་ལྟ་བུའི་ཞལ་གཟིགས་པ་དང་།
ཟག་པ་མེད་པའི་མངོན་པར་ཤེས་པ་མཚན་ཉིད་པ་མངའ་བ་དང༌། ཤིན་ཏུ་སྲ་
བའི་རྡོའི་གོང་བུ་ཡང་འདམ་ལྟར་བརྫི་བ་དང་། ཕྱག་ཞབས་ཀྱི་རྗེས་དོད་པ། །
སྣང་བ་དང་མི་སྣང་བ་ལ་སོགས་པའི་རྫུ་འཕྲུལ་ཡ་མ་ཟུང་སྟོན་པ་སོགས་ཐུན་་་་་་
མོང་དང་ཐུན་མོང་མ་ཡིན་པའི་ཏིང་ངེ་འཛིན་སྒོམ་སྟོབས་ཀྱིས་ཐོབ་པའི་ཡོན་་་་་
ཏན་བརྗོད་ཀྱིས་མི་ལང་བ་ལ་དབང་འབྱོར་བའི་ཚུལ་ཞིབ་རྒྱས་སྨྲ་བའི་རྔོ་མི་་་་་
ཐོགས་མོད། སྐལ་བ་བཟང་པོའི་གདུལ་བྱ་མཐའ་དག་གི་གསོས་སུ་དམིགས་ཏེ་
བདག་ཅག་རྣམས་ལ་མངོན་དུ་གྱུར་པ་འགའ་ཞིག་ནི་དངོས་གཞིའི་སྐབས་སྐབས་
སུ་བྲིས་ཟིན་པ་ལྟར་རོ། །དཔལ་རྡོ་རྗེ་འཇིགས་བྱེད་ཆེན་པོའི་སྒྲུབ་བསྙེན་གྱི་
སྐབས་སུ་བྱུང་བའི་མཚན་ལམ་རེ་གཉིས་ཀྱི་ཐོ་ནི། ལྕགས་བྱི( སྤྱི་
ལོ༡༩༠༠)ལོའི་ཟླ ༡༢ ཚེས ༡༩ ཡི་ནུབ། སྐམ་པའི་རི་ལ་ཁྲག་གི་ཆུ་མིག་རྡོལ། །
587



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞེས་པ་ཙམ་ལས་གཞན་བསྙེལ་ཚུལ་མཛད། ཡང་ཡོངས་འཛིན་ཚང་ནས་མཛོད་
ཊཱིཀ་ཐར་ལམ་གསལ་བྱེད་ཀྱི་དཔེ་ཞིག་གནང་བ་དང༌། ཞྭ་སེར་གསར་བ་སྤུས་
ལེགས་འབུལ་བ། ཤིང་བཟའ་རིན་པོ་ཆེའི་ཕྱག་མཛོད་ནས་མཛོད་དར་ཡུག་ཆེ་
བ་འབུལ་བ། ཡང་སུས་ཕུལ་ཆ་མེད་པར་ཐོད་པ་བཅུད་ལྡན་དར་ཚོན་སྣ་ལྔ་ཡུག་
ཚད་བཅས་ཕྱག་ཏུ་འབུལ་བ། ཡང་སྣམ་ཕྲུག་སེར་བོ་ཤ་སྟག་གི་སོག་ཆས་གྱོན་པ་
ཞིག་འགྲེངས་ཏེ་འདུག་པ་རྨིས་ཤིང་། དེས་སྨྲས་པའི་གསལ་ཆ་མེད་ཀྱང་། སད་
མ་ཐག་ཐུགས་ལ་འདི་ལྟར་ཤར། བརྩོན་ཤེས་འདབ་མའི་གར་གྱིས་རོལ་བ་ཡིས། །
ཟབ་རྒྱས་གཞུང་ལུགས་ནམ་མཁའི་མཐར་བགྲོད་དེ། །ཐབས་ཤེས་སྦྲང་རྩིས་མྱོས་
པའི་གླུ་དབྱངས་ཀྱིས། །ས་འདིར་རྣ་བའི་བཅུད་ལེན་རྒྱས་པར་མཛོད། །ཅེས་པ་
དང་། ཡང་ལྷུང་བཟེད་བཅུད་ཀྱིས་གང་བ་རྙེད་པ། ཡང་འཚུབ་ཀེགས་ཅི་རིགས་
བྱུང་བ་བཟློག་པའི་ལྟས་ཡིན་ནམ་སྙམ་པ་འགའ་ཞིག་དང་། སྐུ་གཟུགས་
འགངས་ཅན་ཞིག་ལ་རྟེན་མཇལ་བྱས་ནས་གསོལ་བ་བཏབ་པར། ཐོག་མར་
གསང་འདུས་ཀྱི་སྐུ་ཡིན་པ་ལ། དེ་ནས་བདེ་མཆོག་དང་། མཐར་འཇིགས་བྱེད་
ཀྱི་སྐུར་གྱུར་པ་དང་། ཡང་སུས་བཤད་ཆ་མེད་པར་རྗེའི་གསུང་འབུམ་གསེར་
ལས་བཞེངས་དགོས་ཟེར་བར་ཤོག་འདུལ་སོགས་བྱས་ནས་བཞེངས་གྲབས་བྱེད་་་
པར། སྔོན་དུ་རྣམ་ཐར་དད་པའི་འཇུག་ངོགས་དང༌། ལམ་རིམ་ཆེན་མོ་གཉིས་
བཞེངས་དགོས་ཟེར་བ་དང་། སྔར་ལམ་རིམ་ཐུགས་འཛིན་གྱི་འཕྲོ་ཡོད་པ་
རྫོགས་པར་གྱིས་ཟེར་བའང་བྱུང༌། དཀྱིལ་འཁོར་གཅིག་གི་ཐིག་རྫོགས་པར་
བཏབ་པའི་དབུས་སུ་ཕྱིན་ནས་ས་ཆོག་གི་སྐབས་ལྟར་ཐར་བའི་སྒོའི་གེགས་སུ་་་་་
གྱུར་པའི་སྒྲིབ་པ་རྣམས་དབྱི་བར་བྱའོ། །ཧིཧིཞེས་བརྗོད་ནས་སྒོ་དབྱེ་བ་དང༌།
ཡང་བེག་རྩེ་ཁོག་ཞུགས་དྲག་པོའི་ང་རོ་སྒྲོག་པ་ཐོག་མར་འཇིགས་སྣང་ལྟ་བུ་ལ།
གམ་དུ་སླེབས་ནས་མདུང་ཐུང་དར་བཅས་ཕུལ་བ་དང་། ལྕགས་གླང( སྤྱི་
588



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལོ༡༩༠༡) ལོའི་ཟླ༥ཚེས ༡༩ ལ། འཇམ་དབྱངས་ལྕགས་ཁྲབ་ཅན་ཞེས་སོགས་
དང་། དཔལ་འབྱོར་ཕྱོགས་མེད་འདུ་བའི་ཆུ་བོ་དང༌། ཞི་བ་ཕྱོགས་གཅིག་
བདུད་རྩི་འཛག་པ་གཉིས་ཟེར་བ་བྱུང་། ཟླ༦ཚེས༦གི་ནུབ། བདེན་དོན་སྤྱོད་པ་
རྣམ་དག་མཐར་ཕྱིན་པས། །ཡན་ལག་བཅུ་གཉིས་ཆ་ནས་ཡོངས་སུ་རྫོགས། །
བཅུ་དྲུག་ལང་ཚོའི་དཔལ་གྱིས་བདེ་བ་ཆེ། །རྒྱས་མཛད་མཁའ་འགྲོའི་གཙོ་མོ་ལ་
ཕྱག་འཚལ། །ཞེས་ཡུམ་གྱི་བསྟོད་པ་འདི་མནལ་ལམ་དུ་བསྒྲིགས་ཤིང་ལྷག་མ་
རྗེས་ནས་ཁ་བསྐང་བ་ཡོད། ཆུ་སྟག(སྤྱི་ལོ༡༩༠༢) ཟླ ༡༠ ཚེས༢༦གི་ནུབ། །
གཏིང་མཐའ་དཔག་དཀའི་རྒྱལ་ཡུམ་ཆུ་གཏེར་ཆེ། །མི་ལྡོག་ཐོས་བསམ་སྒོམ་
པའི་གྲུ་སྦྱར་ཏེ། །ཟབ་དོན་རིན་ཆེན་མཛོད་ལ་དབང་འབྱོར་ནས། །འགྲོ་ལ་དོན་
གཉིས་དགའ་ཆར་འབེབས་གྱུར་ཅིག །མཁྱེན་གསུམ་རྣམ་པ་ཀུན་ལ་དབང་ཐོབ་
སྟེ། །ཕྱིན་དྲུག་སྐྱབས་གསུམ་ཚུལ་ཁྲིམས་གཏོང་བ་ལྷ། །རྗེས་དྲན་དམིགས་མེད་
རྣལ་འབྱོར་མཐར་ཕྱིན་ནས། །བླ་མེད་སྐུ་གསུམ་དཔལ་ལ་མྱུར་སྤྱོད་ཤོག །ཅེས་
པ་རྣམས་སོ། །
གསུམ་པ་བརྙེས་ནས་བསྟན་པ་ལ་བྱ་བ་མཛད་ཚུལ་ལ་བཞི། འཆད་རྩོད་
རྩོམ་གསུམ་གྱི་སྒོ་ནས་བསྟན་འགྲོའི་དོན་མཛད་ཚུལ། ཕར་ཕྱིན་དྲུག་གི་སྒོ་ནས་
བསྟན་འགྲོའི་དོན་མཛད་ཚུལ། མཁྱེན་བརྩེ་ནུས་གསུམ་གྱི་སྒོ་ནས་བསྟན་འགྲོའི་
དོན་མཛད་ཚུལ། དགེ་འདུན་གྱི་སྡེ་གསར་དུ་བསྐྲུན་པ་སོགས་འཁོར་ལོ་གསུམ་
གྱི་སྒོ་ནས་བསྟན་འགྲོའི་དོན་མཛད་ཚུལ་ལོ། །དང་པོ་ལ་གསུམ་ལས། འཆད་
པའི་ཡོན་ཏན་ནི། མཛོད་ལས། ཆོས་སྦྱིན་ཉོན་མོངས་ཅན་མིན་པས། །མདོ་
སོགས་ཡང་དག་ཇི་བཞིན་སྟོན། །ཞེས་གསུངས་པ་ལྟར། བཀའ་ཆོས་ཆེ་ཆུང་གང་
གནང་ཡང་རྙེད་བཀུར་སྙན་གྲགས་སོགས་འཁོར་བའི་ཕུན་ཚོགས་རྣམས་དོན་དུ་་་
གཉེར་བའི་བློ་དང༌། རང་དོན་ཁོ་ན་ཡིད་ལ་བྱེད་པ་སོགས་ཉོན་མོངས་ཅན་
589



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ག
དང༌། དེ་དག་དང་འབྲེལ་བའི་ཀུན་སློང་ངན་པའི་དྲི་མས་ཅུང་ཟད་ཀྱང་མ་གོས་
ཤིང༌། གདུལ་བྱ་རྣམས་ཀྱི་གཙོས་མཁའ་ཁྱབ་ཀྱི་སེམས་ཅན་ཐམས་ཅད་ལ་
དམིགས་པའི་བརྩེ་བ་སྙིང་རྗེ་ཆེན་པོ་དང་། དེ་དག་མི་གནས་པའི་མྱ་ངན་ལས་
འདས་པའི་གོ་འཕང་ལ་འགོད་པར་བཞེད་པའི་བྱང་ཆུབ་ཀྱི་སེམས་རིན་པོ་ཆེ་་་་
འབའ་ཞིག་གི་སྒོ་ནས་མདོ་རྒྱུད་ཀྱི་གཞུང་གང་དང་གང་འཆད་པའི་ཚེ་ཡང་་་་་་
གསུང་གི་གདངས་ལ་འཛེར་བག་དང་འགག་བྲི་མེད་པར་མཉེན་འཇེབས་སྙན་ཆ་
ཆེ་ཞིང་འགྱུར་ཁུགས་དང་ལྡན་པས་ལྷང་ལྷང་གསུང་བ་དྲུང་ན་གནས་ཀྱང་ཧ་་་་་
ཅང་སྒྲ་མི་ཆེ་ཞིང་རྒྱང་ན་འཁོད་པ་རྣམས་ཀྱིས་མི་གོ་བ་ཡང་མིན་པར་མཐའ་་་་
དབུས་ཀུན་ཏུ་མཐོ་དམའ་མཉམ་ཞིང་། མཁས་བླུན་མཆོག་དམན་སུ་ཞིག་གིས་
ཐོས་ཀྱང་མིག་ནས་མཆི་མ་མི་ལྷུང་བ་མེད་པ་ལྟ་བུ་ཡིན། ཤིང་རྟ་ཆེན་པོ་རྣམས་
ཀྱི་གཞུང་ལུགས་ཟབ་ཅིང་བརླིང་བ་དག་ཀྱང་རིགས་པའི་ལམ་ནས་དྲངས་ཏེ་་་་
རང་རང་གི་སྐབས་སུ་བབས་པའི་མདོ་རྒྱུད་དུ་མའི་ཁུངས་ཀྱིས་ངེས་པ་བསྐྱེད་པ།
དཔེ་དང་གཏན་ཚིགས་སྣ་ཚོགས་པའི་སྒོ་ནས་ཚིག་དོན་མཐའ་དག་གསལ་བར་་་
སྟོན་ཅིང་ལོག་རྟོག་གི་གོལ་ས་གང་ཡོད་དྲུང་ནས་འབྱིན་པ་དང་། གཞུང་དོན་
འབྲེལ་ཆགས་སུ་སྟོན་ཅིང༌། གོང་འོག་འཁྲུགས་པ་དང་། སྐབས་སུ་མ་བབས་
ཤིང་མི་དགོས་པ་སྤྲོས་པ། སྤྲོས་ཏེ་བཤད་དགོས་པའི་དཀའ་གནས་ལུས་པ།།
གཞུང་ཆེན་ཁོལ་འདོན་གྱིས་སིལ་བུར་འཐོར་ནས་དགོངས་པ་དཔྱིས་ཕྱིན་པར་མི་
ལོན་པ། གཞན་ཡང་། ཟློས་པ་དང༌། ཞལ་ནོར་དང༌། གཞན་ལ་ཟུར་ཟ་བ་
སོགས་འཆད་པའི་སྐྱོན་ཐམས་ཅད་དང་བྲལ་ཞིང་ལུས་ཡོངས་སུ་རྫོགས་པའི་ལམ་
གྱི་རིམ་པ་མཐའ་དག་ལ་གཏིང་ཚུགས་པའི་གོ་བ་སྟེར་ཕུལ་ཆེ་བས། གཞུང་གི་སྤྱི་
ཁོག་བློ་ཡུལ་དུ་འཆར་སླ་བ། བྱེ་བྲག་གི་དོན་ཚན་སོ་སོའི་བརྗོད་བྱའི་མཚམས་ཐ་
དད་པ་མི་འཕྱུགས་པས་ཐད་ཀ་ཐད་ཀའི་གོ་བ་དང་ཉམས་མྱོང་བདེ་བླག་ཏུ་་་་
590



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསྐྱེད་པར་ནུས་པ་སྟེ། མདོར་ན། དགེ་བཤེས་པོ་ཏོ་བའི་རྣམ་ཐར་མཛེས་པའི་
པདྨོ་ལས། བརྒལ་ལན་སུན་འབྱིན་ཆོས་དམག་ཟེར་མཆུ་ཉུང་། །དབང་ཟ་རང་
བཟོས་བསྡུས་དོན་མི་མཛད་ཅིང་། །དོན་གྱི་མཐའ་ཆོད་ཚིག་ཉུང་དོན་ཀུན་གོ །
མང་ཐོས་ལུང་ལྡན་དོན་གྱི་ས་མཚམས་ཕྱེད། །གྲུབ་མཐའ་མ་འདྲེས་ཆོས་སྐད་
བཟང་ལ་བརྟེན། །ཅི་བཤད་སྐོམ་དོན་བློ་སྣ་བསྒྱུར་ལ་མཁས། །ཉམས་པ་ཟུར་
གསོ་ཚིག་འབྲུ་དམ་པ་བཀྲོལ། །འཁྲུགས་པ་ཀུན་བསྡེབས་འབྱམས་པ་ངག་ཏུ་
འདྲིལ། །ཞེས་གསུངས་པའི་དོན་ཇི་ལྟ་བ་བཞིན་ཚང་ངོ༌། །ལམ་རིམ་དང་བསྐྱེད་
རྫོགས་སོགས་མདོ་སྔགས་ཀྱི་ཟབ་ཁྲིད་གང་གནང་རྣམས་ཀྱང་གདུལ་བྱ་སོ་སོའི་་་་
རྒྱུད་ཚོད་དང་འཚམས་པར་སྣོད་ལྡན་ཉུང་ཤས་རེ་ལ་རྗེ་རང་ཉིད་ཀྱིས་ཇི་ལྟར་་་་་
ཐུགས་ཉམས་སུ་བསྟར་བའི་ཉམས་བཞེས་དང་མཐུན་པར་མྱོང་ཐོག་ནས་ཟབ་་་་
གནད་ཐམས་ཅད་ལྷུག་པར་སྟོན་ཅིང་གཞན་གདུལ་བྱ་ཕལ་མོ་ཆེ་རྣམས་ལ་རང་་་
རང་གི་བློ་དང་འཚམས་པར་དོན་དུ་གང་འགྱུར་གྱིས་འཁྲིད་པ་དང་། དབང་
རྗེས་གནང་སོགས་ལ་སྦྱོར་དངོས་རྗེས་གསུམ་གྱི་ཆོ་ག་ཕྱག་ལེན་ཐམས་ཅད་ཟུར་་་་
ཙམ་ཡང་མ་ཉམས་པར་ལྷ་སྔགས་ཀྱི་ཆེ་བ་ཡིད་འགྱུར་ངེས་པ་དང་། སྐབས་ཐོབ་
ཀྱི་དམིགས་རིམ་རྣམས་ལ་བརྡ་འཕྲོད་ངེས་སུ་སྩོལ་བ་སོགས་མདོར་ན་མདོ་རྒྱུད།
བསྟན་བཅོས། མཚན་ཉིད། ལམ་རིམ་བློ་སྦྱོང་རྣམས་ལ་རང་རང་སོ་སོའི་འཆད་
ཚུལ་ཐུན་མོང་མ་ཡིན་པ་གང་དང་གང་དག་མཆིས་པ་དེ་དང་དེ་དག་གི་སྒོ་ནས་་་
འཆད་པས་མཁས་པ་དང་གྲུབ་པའི་སྐྱེ་བོ་མཐའ་དག་གཅིག་ཏུ་ངོ་མཚར་བའི་་་་
གནས་ཁོ་ནར་གྱུར་ཅིང་། གསུང་བཤད་གང་སྩལ་ལྷག་ཆད་མེད་པར་ཟིན་བྲིས་
སུ་འགོད་ནུས་ན་སླར་བྲི་སྣོན་སོགས་གཏན་ནས་མི་དགོས་པའི་ལེགས་བཤད་་་་་་
འགྲན་ཟླ་མེད་པ་ཤ་སྟག་ཡིན་ཀྱང་དེ་ལྟར་འགོད་མཁན་ཤིན་ཏུ་དཀོན་ཞིང་འདི་་
ལྟ་བུའི་འཆད་པ་པོ་ནི། དེང་སང་མདོ་དབུས་ཀུན་ཏུ་རྗེ་བླ་མ་འདི་ཉིད་ཁོ་ན་
591



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལས་གཞན་སུ་ཡང་མ་མཐོང་ཞེས་དྲན་དབང་དྲང་བོའི་ཡིད་ལྡན་དག་གིས་རབ་་་
ཏུ་བསྔགས་པའི་རྔ་ཆེན་བརྡུངས་པའི་སྒྲ་དབྱངས་ཀྱིས་མཐའ་དབུས་ཀུན་ཏུ་ཁྱབ་
པ་འདི་བཞིན་ལགས་སོ། །
བཀའ་ཆོས་རགས་རིམ་འགའི་ཐོ་ཙམ་འགོད་ན། ས་གསུམ་གྱི་སྒྲོན་མེ་
གཅིག་པུ་བྱང་ཆུབ་ལམ་རིམ་ཆེན་མོའི་བཤད་ལུང་རྒྱས་པ་དང་། ལེགས་བཤད་
སྙིང་པོའི་བཀླག་ལུང་དང་འབྲེལ་བའི་རྩལ་བཤད་ངོ་མཚར་བ་ལན་འགའ་རེ།
བླ་མ་མཆོད་པ། དགའ་ལྡན་ལྷ་བརྒྱ་མ། ལམ་རིམ་བདེ་ལམ། ཡོན་ཏན་གཞིར་
གྱུར་མ། ལམ་གཙོ་སོགས་མདོ་སྔགས་སོ་སོའི་ཁྲིད་ཀྱི་རིགས་ཀྱང་རེ་རེ་ནས་ལན་
དུ་མ། སྨིན་བྱེད་ཀྱི་སྐོར་ལ་རྡོ་རྗེ་འཕྲེང་བ་ལན་གསུམ། མི་ཏྲ་བརྒྱ་རྩ་ལན་བཞི། །
གསང་འདུས་འཕགས་ལུགས་ཀྱི་དབང་ཉེར་དྲུག རྡོ་རྗེ་འཇིགས་བྱེད་ཆེན་པོའི་
དབང་ཞེ་ལྔ། བདེ་མཆོག་ལཱུ་ཨི་བ་དང༌། དྲིལ་བུ་ཕྱི་ནང་བསྡོམས་པ་ཉེར་གསུམ།
དུས་འཁོར་དབང་ཆེན་ལན་ལྔ། རྟ་མགྲིན་གསང་སྒྲུབ་དང་ཡང་གསང་བསྡོམས་
པ་སོ་གསུམ། རྒྱལ་བ་རྒྱ་མཚོ་དང་བཅུ་གཅིག་ཞལ་བསྡོམས་པ་ཞེ་བདུན། ཀུན་
རིག་གི་དབང་ཉེར་གསུམ། གདུགས་དཀར་ལྷ་མང་དང་། ལྷ་བཅུ་བདུན་
བསྡོམས་པ་ཉེར་བདུན། དེ་བཞིན་དུ་སྒྲུབ་ཐབས་རིན་ཆེན་འབྱུང་གནས་ལན་
གཉིས། གཞན་ཟུར་བཀའི་དབང་དང་རྗེས་གནང་ཐོར་བུའི་སྐོར་ཡང་རེ་རེ་ནས་
མང་དུ་གནང་འདུག་ཀྱང་ཞིབ་པར་འགོད་མ་ནུས་སོ། །གཞི་བྱེས་གང་དུ་
བཞུགས་ཀྱང་ཆོས་འཆད་ཉན་གྱི་མཛད་པ་རྒྱ་ཆེ་ཞིང་ཆུ་བོ་གངྒཱའི་རྒྱུན་བཞིན་་་་་
ཆད་མེད་དུ་སྩལ་ཏེ་སོ་སོའི་རེ་བ་ཡིད་བཞིན་དུ་སྐོང་བར་མཛད་པས་ན། སློབ་
དཔོན་འཕགས་པ་ལྷས། ཇི་ལྟར་སྨན་པ་མཁས་གྱུར་པས། །ནད་པ་སྒྲུབ་མེད་
དཀོན་དེ་བཞིན། །བྱང་ཆུབ་སེམས་དཔའི་སྟོབས་རྙེད་ནས། །གདུལ་བྱ་མ་ཡིན་
ཤིན་ཏུ་དཀོན། །ཞེས་གསུངས་པ་ལྟར། མདོ་སྨད་ལྷོ་རྒྱུད་ཀྱི་ཕྱོགས་འདིར་བྱུང་
592



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བའི་བླ་དཔོན་ཆེ་རྒུ་ཕལ་མོ་ཆེ་ཞིག་གིས་གཙོས་སྐལ་བཟང་གདུལ་བྱ་ལེགས་་་་་
བཤད་དོན་དུ་གཉེར་ཞིང་ཕྱོགས་ལྷུང་གདོན་གྱི་དབང་དུ་མ་གྱུར་པ་ཞིག་ལ་རྗེ་་་་་
འདིའི་སློབ་མ་མིན་པ་ཞིག་མི་སྲིད་པ་ལྟ་བུ་ཡིན་པས་ཞིབ་པར་བགྲང་མི་ནུས་་་་་
ཀྱང་རགས་པ་ཙམ་གྱི་མཚན་སྨོས་པའི་དབང་དུ་བྱས་ན། མཁས་གྲུབ་བྱེ་བའི་
འབྱུང་གནས་སྟག་ཚང་དཔལ་གྱི་ལྷ་མོའི་གདན་ས་རང་ནས། ཡབ་རྗེ་དཀོན་
མཆོག་སྨོན་ལམ། རྗེ་དཀོན་མཆོག་བསྟན་པ། ཡོངས་འཛིན་ཐུབ་བསྟན་མཐའ་
ཡས། རྗེ་བསྟན་པ་དར་རྒྱས་བཞི་ནི་ཉིད་ཀྱི་རྩ་བའི་བླ་མ་ཤ་སྟག་ཡིན་ཀྱང་། རྗེ་
རང་གི་སྐུ་ཚེའི་སྟོད་ལ་བཀའ་ཆོས་གནང་བའི་གསུང་གི་བདུད་རྩི་ཡང་བཞེས་་་་་
པར་མཛད་པས་བླ་སློབ་གཉིས་ཀར་གཏོགས་སོ། །དེ་ནས་པཎ་ཆེན་ཡོངས་
འཛིན་ཆོས་རྗེ་དཔལ་ལྡན་སེངྒེའི་སྐུ་ཕྲེང་གསུམ་པ་རྒྱལ་ཚབ་དམ་པ་རྗེ་དཀོན་་་་་
མཆོག་ཐུབ་བསྟན་རྒྱ་མཚོ། ཚོགས་ཆེན་ཁྲི་ཟུར་ནག་རྒྱའི་འཇམ་དབྱངས། ཁྲི་
ཟུར་ཀླུ་སྒྲུབ་ཚང་། ཁྲི་ཟུར་བྲག་སྒོམ་པ་བློ་བཟང་དར་རྒྱས། ཁྲི་ཟུར་པགས་པ་
བརྩོན་འགྲུས་རྒྱ་མཚོ། ཁྲི་ཟུར་འབྲས་བློ་གླིང་མཁན་པོ་རོང་ཕྲུག་པ་བློ་བཟང་
ཕུན་ཚོགས་ཀྱི་སྐུ་ཕྲེང་གཉིས་པ། ཁྲི་ཟུར་ལྷ་ལུང་པ་དཀོན་མཆོག་ཚུལ་ཁྲིམས།
ཁྲི་ཟུར་མགར་དགེ་སྤྲུལ་སྐུ་དཀོན་མཆོག་བསྟན་པ་རྒྱ་མཚོ། ཁྲི་ཟུར་བསམ་
གཏན་ཚང༌། ཁྲི་ཟུར་བསྟན་འཛིན་ཚང༌། ཁྲི་ཟུར་བར་དགེ་སྤྲུལ་སྐུ་བློ་བཟང་
སྦྱིན་པ། ཁྲི་ཟུར་སྨོན་ལམ་སྤྲུལ་སྐུ་དཀོན་མཆོག་ཚང་། ཁྲི་ཟུར་ཁྱོམ་ཐོག་བློ་
བཟང་ཚུལ་ཁྲིམས། ཁྲི་ཟུར་དཔའ་ཤེས་སྤྲུལ་སྐུ་ངག་དབང་བློ་བཟང་རྒྱལ་མཚན།
ཁྲི་ཟུར་དགེ་བཤེས་དམ་ཆོས་ཕུན་ཚོགས། ཁྲི་ལས་ཐོག་པ་མཛོད་དགེ་བླ་མ་བློ་
བཟང་མཁས་གྲུབ་རྒྱ་མཚོ། རྒྱུད་པའི་སློབ་ཟུར་བརྩོན་འགྲུས་རྒྱ་མཚོ། རྒྱུད་སློབ་
བློ་བཟང་ཚུལ་ཁྲིམས། རྒྱུད་སློབ་བསྟན་འཛིན་ཚང་། རྒྱུད་སློབ་ཕུན་ཚོགས་ཚང་།
རྒྱུད་སློབ་སེར་སྨད་དགེ་བཤེས་དཀོན་མཆོག་མཐའ་ཡས། རྒྱུད་སློབ་དཔལ་ལྡན་
593



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཚང་། རྒྱུད་སློབ་དཀོན་མཆོག་དགེ་འདུན། རྒྱུད་སློབ་ཐཱ་ལ་ཚང་། རྒྱུད་སློབ་སོག་
པོ་བརྩོན་འགྲུས་རྒྱ་མཚོ། རྒྱུད་སློབ་སྟ་རི་ཚང་། རྒྱུད་སློབ་བྱ་ཕུག་སྤྲུལ་སྐུ། རྒྱུད་
སློབ་སོག་ཚང་སྤྲུལ་སྐུ། རྒྱུད་སློབ་དཀོན་མཆོག་བསྟན་འཛིན། རྒྱུད་པའི་སློབ་
དཔོན་ལས་ཐོག་པ་འཕན་ཆུ་རྒྱ་མཚོ། བཞག་སྡོམ་བླ་མ་དར་རྒྱས་རྒྱ་མཚོ། བླ་མ་
ཚུལ་ལུང་། ཨ་ལགས་ཡོ་ཤེར་ཚང་། ཡོངས་འཛིན་སྤྲུལ་སྐུ་བློ་བཟང་ཐུབ་བསྟན། །
རྨོག་རུ་སྤྲུལ་སྐུ། ཨ་ལགས་བསྟན་པ་ཚང་གི་སྤྲུལ་སྐུ། མཁན་པོ་རོང་ཕྲུག་པའི་
སྤྲུལ་སྐུ། གསེར་ཐང་སྤྲུལ་སྐུ། གཙང་བླ་སྤྲུལ་སྐུ། མགར་དགེ་སྤྲུལ་སྐུ་དཀོན་
མཆོག་ཚུལ་ཁྲིམས། བན་ཡུ་སྤྲུལ་སྐུ། མཛོད་དགེ་སྤྲུལ་སྐུ། ཐཱ་ལ་སྤྲུལ་སྐུ། གླིང་བ་
སྤྲུལ་སྐུ་བློ་བཟང་རྒྱ་མཚོ། སྔགས་རམ་པའི་སྤྲུལ་སྐུ། སྔོ་ཆེ་སྤྲུལ་སྐུ། སྟོད་མའི་
སྤྲུལ་སྐུ། ཚོ་འདུ་སྤྲུལ་སྐུ། བླ་མ་ཟླ་རྒྱལ། བླ་མ་ངག་དབང་། བླ་མ་དཔལ་ལྡན།
བླ་མ་བསྟན་པ། བླ་མ་ཡོན་ཏན། བླ་མ་རྡོ་ཟུག་དགེ་འདུན། བླ་མ་ངག་དབང་།
བླ་མ་གླིང་བ་སྦྱིན་པ། བླ་མ་རབ་འབྱམས་པ་དཀོན་མཆོག་བསྟན་པ། བླ་མ་རབ་
འབྱམས་པ་བསྟན་འཕེལ། རབ་འབྱམས་པ་བླ་མ་དར་རྒྱས། བྱང་བ་བླ་མ་བྱམས་
པ་རྒྱ་མཚོ། རབ་འབྱམས་པ་ཤེས་རབ་མགོན་པོ་རྡོ་རྗེ། རབ་འབྱམས་པ་བི་ལོ་
གྲགས་པ། རབ་འབྱམས་པ་དཀོན་མཆོག་བསྟན་འཛིན། རབ་འབྱམས་པ་དཀོན་
མཆོག་ཚུལ་ཁྲིམས། རབ་འབྱམས་པ་ཆོས་འཕགས། རབ་འབྱམས་པ་བཤད་སྒྲུབ།
འབྲིང་བ་རབ་འབྱམས་པ་རྒྱ་མཚོ། རབ་འབྱམས་པ་དཔལ་འབྱོར། རབ་
འབྱམས་པ་ཆོས་འཕེལ། སེ་བོ་རོང་རབ་འབྱམས་པ་བསྟན་འཛིན། བཞག་སྡོམ་
རབ་འབྱམས་པ་བློ་བསྟན། རབ་འབྱམས་པ་དཀོན་མཆོག་ཤེས་རབ། ར་རོང་
རབ་འབྱམས་པ་དཀོན་མཆོག་ཚུལ་ཁྲིམས། རབ་འབྱམས་པ་རྒྱ་མཚོ་རྣམས་དང་།
གཞན་ཡང་། དགའ་ལྡན་ཁྲི་ཆེན་བྱང་ཆུབ་ཆོས་འཕེལ་བའི་མཆོག་སྤྲུལ་བློ་
བཟང་ཚུལ་ཁྲིམས་དཔལ་ལྡན་དང་། དགའ་ལྡན་འཕར་ར་སྤྲུལ་པའི་སྐུ་སོགས་
594



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱོགས་ཐག་རིང་ནས་བྱོན་པའི་བླ་སྤྲུལ་ཆེ་ཕྲ་ཡང་ཤིན་ཏུ་མང་ཚོད་འདུག་ཀྱང་་་་་
ཞིབ་པར་མ་ངེས། ལྷ་མོའི་ཉིན་གྱི་གསེར་ཁྲིའི་དགོན་པ་ནས་ཁ་ཤུ་སྤྲུལ་སྐུ། མ་
ངེས་མཐའ་ཡས། ཁ་ཤུ་སོག་བླ། བྲ་ཡ་བླ་མ། ཡོངས་འཛིན་ཚང་། རྒྱ་ནག་བླ་མ་
ཆེ་ཆུང་སོགས་དང་། འཛམ་གླིང་རྒྱན་གྱི་ཆོས་གྲྭ་ཆེན་པོ་བླ་བྲང་བཀྲ་ཤིས་འཁྱིལ་
ནས། ཚོགས་ཆེན་ཁྲི་ཟུར་དགེ་འདུན་དར་རྒྱས་སྤྲུལ་སྐུ་དགེ་འདུན་བསྟན་འཛིན་
རྒྱ་མཚོ། ཀྱེ་རྡོར་ཁྲི་ཟུར་ཡ་རོང་བ་བློ་བཟང་འཕྲིན་ལས་རྒྱ་མཚོ། ཚོགས་ཆེན་ཁྲི་
ཟུར་ཆས་པ་རྒྱ་མཁར་སྐུ་ཞབས་ངག་དབང་དགེ་འདུན་རྒྱ་མཚོ། རྒྱུད་སློབ་འབོ་
ར་ཆོས་མཛད་བློ་བཟང་རྒྱ་མཚོ། རྒྱུད་སློབ་ཚོ་འདུ་སྤྲུལ་སྐུ། དུས་འཁོར་སློབ་
ཟུར་ནི་གུ་ཞབས་དྲུང༌། ངེས་སློབ་བླ་མ་ཕུན་ཚོགས་སྤྲུལ་སྐུ། ཕྱག་མཛོད་འཇམ་
དབྱངས་ཆོས་འཕེལ། ཕྱག་མཛོད་དཀའ་བཅུ་བ་འཕྲིན་ལས་རྒྱ་མཚོ། གཉན་
ཐོག་གཅོད་པའི་སྤྲུལ་སྐུ། དུས་འཁོར་རྡོ་རྗེ་འཛིན་པ་ཅོ་ནེ་འཕྲིན་ལས། དགེ་
བཤེས་བསོད་ནམས་བཀྲ་ཤིས། ཧར་ཆེན་དགེ་བཤེས་ཐུགས་རྗེ་སོགས་བློ་གསལ་
རིགས་པ་སྨྲ་བ་བརྒྱ་ཕྲག་དུ་མ་དང༌། གཏེར་ལུང་ནས་རིགས་པའི་དབང་ཕྱུག་
བསེ་ཁྲི་རྒན་ངག་དབང་བཀྲ་ཤིས་པའི་ཡང་སྤྲུལ་གཏེར་ལུང་སྐུ་ཕྱོགས་བློ་བཟང་་་
བཀྲ་ཤིས་བསྟན་པའི་རྒྱལ་མཚན་དང་། དེའི་སྤྲུལ་སྐུ་མཁྱེན་རབ་ཀྱི་དབང་ཕྱུག་
དམ་པ་བློ་བཟང་བཀྲ་ཤིས་འཕྲིན་ལས་རྒྱ་མཚོ། ཧོར་ཚང་དགོན་གསར་ནས་
མཁས་པའི་དབང་པོ་ཞལ་དཀར་སྤྲུལ་སྐུ་བློ་བཟང་ཀུན་དགའ་རྒྱ་མཚོ། ཆོ་འདུ་
འཇམ་དབྱངས་དོན་ཡོད་རྒྱ་མཚོ། ཁྱུ་དགེ་བླ་མ། མར་ཐང་བླ་མ། དབུ་རྩེ་བླ་མ།
ཤིང་ཆེན་བླ་གསར་དཀོན་མཆོག་ཚོགས་གཉིས་སོགས་དང༌། ཨ་ཁྱུང་ངག་དབང་
མཁྱེན་རབ་ཀྱི་སྤྲུལ་སྐུ། ཨ་ཁྱུང་ཞབས་དྲུང༌། ཨ་ཁྱུང་སྒར་བ། ཆུ་སྨའི་སྔགས་
རམས་པ། ཁ་གྱའི་འགྱང་རོ་ཚང་། ཀླུ་ཚང་སྤྲུལ་སྐུ། བཀྲ་ཚ་ཚང་། རྟ་རེ་ཚང་།
མཛོད་དགེ་སྒར་རྙིང་ནས། ཏཱ་ཡོན་བླ་མ་ཆེ་ཆུང་གཉིས། སྟོབས་ལྡན་ཚང་། ཏེའུ་
595



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རིས་ཚང་། ཆོས་སྡེ་ཆེན་པོ་གཙོས་དགོན་པ་ནས་རྗེ་རང་ཉིད་ཀྱི་སྐུ་མཆེད་གཙོས་
ཁྲི་ཆེན་སྤྲུལ་པའི་སྐུ་བློ་བཟང་འཇམ་དབྱངས་བསྟན་འཛིན་སེངྒེ། དེའི་སྤྲུལ་སྐུ་
བློ་བཟང་དཔལ་ལྡན་སེངྒེ། བེ་རུ་སྤྲུལ་སྐུ་དཀོན་མཆོག་འཕྲིན་ལས་རྒྱ་མཚོ། དེའི་
སྤྲུལ་སྐུ་བློ་བཟང་འཕྲིན་ལས། གཡུས་ཚང་དཀོན་མཆོག་འཕྲིན་ལས་རྒྱ་མཚོ། བླ་
མ་འཇམ་དབྱངས་ཆོས་འཛིན། དེའི་སྤྲུལ་སྐུ་བློ་བཟང་བསྟན་འཛིན། འབེ་བློ་
བཟང་ཆོས་གྲགས། སོག་ཚང་སྤྲུལ་སྐུ། ཡོངས་འཛིན་དཀོན་མཆོག་བསྟན་འཛིན།
འབེ་བློ་བཟང་བསྟན་འཛིན། གཞན་ཙ་ཡུ་ཐོག་གུ་ཚང་། འདན་ཚང༌། ཙ་ཡུ་ཨ་
ལགས། ཨ་མཆོག་སེར་བ་སྐུ་སྔ་ཕྱི་གཉིས། རྔ་བ་ཚང་། འབྲིང་བ་ཚང་། རྔ་སྒོད་
སྤྲུལ་སྐུ་སྔ་ཕྱི་གཉིས། ཨ་ལགས་སུག་ཐུང་ཚང༌། མ་རྡོ་ཚང་། མ་ཎི་བ་ཚང་།
རྔོག་རྒྱལ་མོའི་ཨ་ལགས། རེབ་ཙའི་བཀའ་འགྱུར་བའི་སྤྲུལ་སྐུ། ཙག་ལེ་ཚང་།
ཆས་པ་རྒྱ་མཁར་སྐུ་ཕྱོགས། ཡར་ཐང་སྐུ་ཕྱོགས། རྟར་དགེ་བླ་མ། ཆས་པའི་སྲིབ་
ནས་ཚ་གན་ཧུ་ཐོག་ཐུ་བྱམས་པ་མཐུ་སྟོབས་ཀུན་དགའ་རྒྱལ་མཚན། དེའི་སྤྲུལ་
སྐུ་སྐལ་བཟང་ཚུལ་ཁྲིམས་བསྟན་པའི་རྒྱལ་མཚན། བྱ་ཕུག་སྔགས་རམས་པ་
དཀོན་མཆོག་ནོར་བུ། དེའི་སྤྲུལ་སྐུ་དཀོན་མཆོག་ལྷུན་གྲུབ་ཀུན་དགའ་རྒྱལ་
མཚན། རབ་བསྟན་རྒྱ་མཚོ། ཅོ་ནེ་ཨ་མོ་སྤྲུལ་སྐུ་བློ་བཟང་ཡེ་ཤེས་བསྟན་པའི་
སྒྲོན་མེ། དེའི་སྤྲུལ་སྐུ། ལྷ་རམས་པ་སྐེ་རགས་དགེ་བཤེས། ཐེ་རོང་ནས། དཔའ་
ཤེས་ནང་གོང་འགབ་ཀྱི་བླ་མ། བྲ་བོ་བླ་མ། དྲན་པ་བླ་མ། ལུང་བཟང་སྤྲུལ་སྐུ་
སྔ་ཕྱི། ཁང་གསར་བླ་མ་ཤེས་རབ། བཞག་སྡོམ་རྡོ་རམས་པ། མཛོད་དགེ་ཁྲི་བ་
སྔ་ཕྱི། དགའ་བོ་ལུང་གི་ཤིང་བཟའ་ཚང་། སེ་ར་བ། དགེ་བཤེས་སྤྲུལ་སྐུ།
གནས་གཞི་སྟོབས་ལྡན་སྤྲུལ་སྐུ། སྟག་ཚང་སྤྲུལ་སྐུ། འབྲས་སྤུངས་བླ་མ། བྱམས་
མེའི་དཔོན་ཚང་བླ་མའི་སྤྲུལ་སྐུ། སྒྲུབ་བརྩོན་ཆེན་པོ་སེང་ཚང་སྨྱུང་གནས་པའི་
སྤྲུལ་སྐུ། དབལ་ཤུལ་ཐོགས་མེད་ཚང་། བློས་འདྲིན་ཚང་། སྨར་ཁམས་སྤྲུལ་སྐུ།
596



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
སོག་ཚང་བླ་མ་འཇམ་དབྱངས་གྲགས་པ། སོག་ཚང་སྤྲུལ་སྐུ། དམུ་དགེ་དགོན་པ་
ནས་ཕ་མཐའ་གྲུབ་དབང་དཀོན་མཆོག་བསྟན་འཛིན་ཕུན་ཚོགས་དང་། དེའི་
སྤྲུལ་སྐུ། སྒོ་མང་ཚང་། གླིང་ཚང་། ཕ་མཐའ་བླ་མ་ཆོས་རྒྱན། བར་སྦྱང་ཚང་།
རྒྱམ་ཁོ་ཚང་། འཇམ་མགོན་བླ་མའི་རྒྱལ་ཚབ་ཆེན་པོ་མཆོག་རྩེའི་གསེར་ཁྲི་རྒྱལ་
རོང་བློ་བཟང་ལྷུན་གྲུབ་ཀྱི་སྤྲུལ་པའི་སྐུ་མཚུངས་མེད་སྐྱེ་རྒུའི་གཙུག་རྒྱན་མཁྱེན་
རབ་བསྟན་འཛིན་རྒྱལ་མཚན། གཞུང་ལུགས་ནོར་བུའི་བང་མཛོད་འཛིན་པ་
ཆེན་པོ་ད་ཚང་དགེ་བཤེས་བྱང་ཆུབ་འོད་ཟེར། འདི་བ་རྡོ་རྗེ་འཆང་གི་དབུ་བླ་
ཡང་ཡིན། ད་ཚང་བྱམས་ཁང་ཚང་སོགས་མང་པོ་དང་། མཁར་སྟོང་བླ་མ། ཚོ་
བདུན་དགེ་བཤེས་བློ་བཟང་དགེ་འདུན། གྲུབ་དབང་གོང་མ་རིམ་བྱོན་གྱི་གདན་
ས་མ་དགོན་ནས། མགོན་བླ་མཁྱེན་རབ། མགོན་བླ་སྙན་གྲགས། མགོན་བླ་ཐུབ་
བསྟན། མགོན་བླ་དབྱིག་གཉེན། མགོན་བླ་བརྩོན་འགྲུས། མགོན་བླ་བློ་བཟང་
རྣམ་གྲོལ་སོགས་དང་། ཨ་མཆོག་མཚན་ཉིད་དགོན་ནས། རྗེ་སྐུ་ཞང་སྤྲུལ་སྐུ།
ཁྱོམ་རྩ་སྤྲུལ་སྐུ། མོག་ཤུལ་སྤྲུལ་སྐུ་སོགས་བླ་སྤྲུལ་མང་། རྔ་བའི་དགོན་གསར་གྱི་
ཁྲི་ཟུར་བློ་གསལ་རྒྱ་མཚོ། དེའི་སྤྲུལ་སྐུ་བློ་བཟང་རྒྱ་མཚོ། གདོང་ཁའི་སྤྲུལ་སྐུ་
དཀོན་མཆོག་རྒྱ་མཚོ། དེའི་སྤྲུལ་སྐུ་བློ་བཟང་ཆོས་འཛིན། བདུད་འདུལ་སྤྲུལ་སྐུ་
བློ་བཟང་འཇིགས་མེད། ཕྱོགས་བཞི་སྤྲུལ་སྐུ་བློ་བཟང་བསྟན་འཛིན་ཉི་མ། སེ་
སྲིབ་སྤྲུལ་སྐུ་དཀོན་མཆོག་ཆོས་འཛིན། དགེ་བཤེས་བློ་བཟང་དར་རྒྱས། བླ་མ་བློ་
བཟང་བསམ་གཏན། བེ་རུ་སྤྲུལ་སྐུ། སེ་སྐྱའི་སྤྲུལ་སྐུ། རབ་འབྱམས་པ་བློ་བཟང་
ཟླ་བ། རྔ་སྟོན་མཚོ་བླ་མ། དགོན་བླ་མ་ངག་དབང་བློ་བཟང་རྒྱལ་མཚན། གཉན་
རྩེ་སྤྲུལ་སྐུ་ངག་དབང་བློ་བཟང་ཚུལ་ཁྲིམས་རྒྱ་མཚོ་དང༌། ངག་དབང་འཕྲིན་
ལས་རྒྱ་མཚོ། ཀད་ཁ་སྤྲུལ་སྐུ་བློ་བཟང་ཡེ་ཤེས། ཁྱོ་ཁོ་ནས་ཨ་ལགས་ཞལ་ཤུལ་
སྤྲུལ་སྐུ་ངག་དབང་བསྟན་པའི་རྒྱལ་མཚན། གསའ་བླ་མ། གཙང་བླ་འགའ་རེ།
597



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དགའ་ལྡན་པ་སྔ་ཕྱི་སོགས་མང་། ས་སྐྱ་པ་དཔལ་ཨ་ལུ་ཆོས་རྗེ་སྐུ་ཕྲེང་བརྒྱད་པ་
ངག་དབང་བསྟན་པའི་རྒྱལ་མཚན། བན་ཡུ་ཚང་། རྔ་བའི་འབྱོ་ཨ་ལགས་བྱམས་
པ་གྲགས་པ་འོད་ཟེར། དབོན་པོ་ངག་དབང་ཆོས་འཕེལ། ཆོས་རྗེ་ས་སྐྱ་བ་ཚང་།
ཡེ་ཤེས་ཀུན་བཟང་སོགས་ས་སྐྱའི་བླ་གྲྭ་རྔ་བ་ན་ཡོད་ཚད། ཇོ་ནང་ནས་ཆོས་རྗེ་
རྒྱལ་བ་སེངྒེའི་སྤྲུལ་སྐུ། ཁང་རྒན་བླ་མ། བཱ་ལ་བླ་མ་སོགས་དང༌། རྙིང་མ་པ། རྡོ་
བྲག་མཁན་པོ། རྒྱ་རྗེ་བླ་མ། སུམ་པ་ཚང་། གཙོས་མཚམས་པ་དང་། དེའི་སྤྲུལ་
སྐུ། དཔྱི་ཆེན་བླ་མ། དགེ་རྩེ་བླ་མ། ཨ་ལགས་ངག་བཟང་ཚང་། ཁ་ཀྱའི་ཁེ་ཐཱ་
གཏེར་སྟོན་བདུད་འཇོམས་རྡོ་རྗེ་དང་། དེའི་སྲས་དཔལ་དགེའི་སྤྲུལ་སྐུ། ཚོ་
གསུམ་མཚམས་པ། ཤུག་ཤར་མཁའ་འགྲོ་མ་སོགས་མང་། གངས་ཅན་མདོ་སྨད་
ལྷོ་རྒྱུད་ཀྱི་ཆོས་གྲྭ་ཆེན་པོ་རོང་བོའི་དགོན་ཆེན་དགོན་མ་ལག་རྣམས་ནས་ཡབ་རྗེ་
རྡོ་རྗེ་འཆང་གི་ཞབས་ཀྱི་པདྨོ་སྤྱི་བོར་བསྟེན་ཅིང་། གསུང་གི་བདུད་རྩི་ལ་ལོངས་
སྤྱད་པའི་བུ་སློབ་རགས་བསྡུས་ནི། སྔར་བྱོན་པ་དང་། ད་ལྟ་བཞུགས་པ་དང་།
མ་འོངས་པ་ན་འབྱོན་པར་འགྱུར་བའི་རྣམ་འདྲེན་རྒྱལ་བ་ཐམས་ཅད་ཀྱི་མཛེས་་་
པའི་སྐུ་དང་། སྙན་པའི་གསུང་དང༌། ཟབ་པའི་ཐུགས་ཀྱི་གསང་བ་མཐའ་དག་
གི་སྒྱུ་འཕྲུལ་གྱི་རོལ་བ་ཆེན་པོ། གང་གི་ཞབས་མཐིལ་བཀྲ་ཤིས་ཀྱི་འཁོར་ལོའི་རི་
མོས་མཛེས་པར་བྱས་པ་དེ་ཉིད་ཀྱིས་རེག་པའི་རྡུལ་ཙམ་ཡང་གངས་ཅན་མཁས་་་
གྲུབ་བྱེ་བའི་ཟུར་ཕུད་ཀྱི་རྩེ་མོར་མངོན་པར་མཆོད་པ་གྲུབ་ཆེན་སྐལ་ལྡན་རྒྱ་མཚོ་
ཞེས་མཚན་སྙན་བཀྲ་ཤིས་གཡས་སུ་འཁྱིལ་བའི་དུང་དཀར་གྱི་སྒྲ་དབྱངས་རབ་་་
འབྱམས་རྒྱ་མཚོའི་ཞིང་ཁམས་ཐམས་ཅད་དུ་ཡོངས་སུ་ཁེབས་པ་དེ་ཉིད་ཀྱི་སྐུ་་་་་
ཕྲེང་དྲུག་པ་རིགས་བརྒྱའི་ཁྱབ་བདག་སྐྱབས་མགོན་རྡོ་རྗེ་འཆང་ཆེན་པོ་རྗེ་་་་་་་
བཙུན་བློ་བཟང་སྐལ་ལྡན་བསྟན་པའི་རྒྱལ་མཚན་དཔལ་བཟང་པོ་ནི་ཐུགས་སྲས་
བུ་ཆེན་གཞན་འགྲན་དང་བྲལ་བ་ཁོ་ན་ཡིན་པ་ནི་སྨོས་མི་དགོས་ལ། དེ་ནས་སྐུ་
598



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཕྱོགས་ཨ་རོལ་མཆོག་སྤྲུལ་རིན་པོ་ཆེ་བློ་བཟང་ལུང་རྟོགས་བསྟན་པའི་རྒྱལ་་་་་་
མཚན། ཡི་དོག་མཁན་ཆེན་མཆོག་སྤྲུལ་རིན་པོ་ཆེ་བློ་བཟང་ལུང་རྟོགས་ཆོས་ཀྱི་
རྒྱ་མཚོ། རྒྱལ་མཁན་སྤྲུལ་དགེ་ལེགས་ཐུབ་བསྟན་རྒྱ་མཚོ། བྱང་རྩེ་མཁན་སྤྲུལ་བློ་
བཟང་དགེ་ལེགས་རྒྱ་མཚོ། རོང་བོ་ཁྲི་རྒན་སྤྲུལ་སྐུ་མཁྱེན་རབ་བསྟན་འཛིན་
དར་རྒྱས། འདན་སྤྲུལ་སྐུ་བློ་བཟང་བསྟན་འཛིན་རྒྱ་མཚོ། བིས་པ་སྤྲུལ་སྐུ་བློ་
བཟང་དོན་ཡོད་རྒྱ་མཚོ། འཇིགས་མེད་སྤྲུལ་སྐུ་འཇིགས་མེད་བློ་བཟང་རྒྱལ་
མཚན། ཁ་ས་སྤྲུལ་སྐུ་བློ་བཟང་ཆོས་འབྱོར་རྒྱ་མཚོ། ཡི་དོག་སྤྲུལ་སྐུ་བློ་བཟང་
བསྟན་འཛིན་རྒྱ་མཚོ། དྲུང་ཡིག་ཆེ་བའི་སྤྲུལ་སྐུ་དགེ་འདུན་འཕྲིན་ལས་རྒྱ་མཚོ།
དྲུང་ཡིག་ཆུང་བའི་སྤྲུལ་སྐུ་བློ་བཟང་རྒྱ་མཚོ། སྒོ་དམར་སྤྲུལ་སྐུ་བློ་བཟང་བསྟན་
འཛིན་རྒྱ་མཚོ། སྟག་གེ་སྤྲུལ་སྐུ་བློ་བཟང་བཀྲ་ཤིས་རྒྱ་མཚོ། བྲག་དཀར་སྤྲུལ་སྐུ་
བློ་བཟང་བསྟན་པ་རབ་རྒྱས། སྨན་ཚོང་བདེ་ཆེན་སྤྲུལ་སྐུ་བློ་བཟང་ཚུལ་ཁྲིམས་
རྒྱ་མཚོ། ཐིག་མོ་སྤྲུལ་སྐུ། ནང་སོ་སྐུ་སྐྱེ་བློ་བཟང་མཁས་མཆོག་རྒྱ་མཚོ། དགོན་
ལག་རྣམས་ནས་གྲུབ་ཆེན་ཆོས་པ་རིན་པོ་ཆེའི་ཡང་སྤྲུལ་གཡེར་གཤོང་སྐུ་ཕྱོགས་་་
ཆེ་བ་ངག་དབང་བསྟན་འཛིན་བློ་གྲོས་རྒྱ་མཚོ། ཆུང་བ་སྤྲུལ་པའི་སྐུ་ངག་དབང་
བློ་བཟང་བསྟན་འཛིན་རྒྱ་མཚོ། རོང་བོ་དགོན་སྤྲུལ་པའི་སྐུ་རིན་པོ་ཆེ་བློ་བཟང་
མཁྱེན་རབ་བསྟན་འཛིན་རྒྱ་མཚོ། སྒྲོ་ཚང་སྤྲུལ་སྐུ་བློ་བཟང་དོན་གྲུབ་རྒྱལ་
མཚན། བྲག་དཀར་ཆུང་བ་སྤྲུལ་སྐུ། ཆུང་བ་སྤྲུལ་པའི་སྐུ་བློ་བཟང་འཇིགས་མེད་
བསྟན་པའི་རྒྱལ་མཚན། རྫོང་སྔོན་སྤྲུལ་པའི་སྐུ་བློ་བཟང་ཆོས་འཕེལ། བདེ་ཆེན་
པཎྜི་ཏའི་ཡང་སྤྲུལ་སྐུ་ཕྱོགས་ཆེ་བ་བློ་བཟང་ཆོས་འཕེལ་རྒྱ་མཚོ། ཆུང་བ་སྤྲུལ་
པའི་སྐུ་འཇམ་དབྱངས་བསྟན་འཛིན། ས་དཀར་ཤར་བཟང་པོ་སྤྲུལ་པའི་སྐུ་བློ་
བཟང་བསྟན་པའི་ཉི་མ། བསྟན་པ་སྤྲུལ་སྐུ་བློ་བཟང་འཇམ་དཔལ་བསྟན་འཛིན།
སྒ་རི་སྐུ་སྐྱེས་བསྟན་པའི་རྒྱལ་མཚན། ཚོ་འདུ་མཁན་ཆེན་སྤྲུལ་སྐུ་བློ་བཟང་ཆོས་
599



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཕེལ་རྒྱ་མཚོ། དར་གྲོང་གྲུབ་ཆེན་སྤྲུལ་སྐུ་བློ་བཟང་ཆོས་འབྱོར་རྒྱ་མཚོ། མགར་
རྩེ་ཆུང་བ་སྤྲུལ་སྐུ་སྐལ་བཟང་ལེགས་བཤད་རྒྱལ་མཚན། ཆུ་དམར་གྲུབ་ཆེན་
སྤྲུལ་སྐུ། བིས་མདོའི་དཔལ་ལྡན་ཚང་སོགས་དང༌། གསང་སྔགས་སྔ་འགྱུར་གྱི་
རང་ལུགས་འཛིན་པའི་བུ་སློབ་ཀྱང་གྲུབ་དབང་ཞབས་དཀར་པའི་སྤྲུལ་སྐུ་བློ་་་་་
བཟང་བྱམས་པ་ཆོས་འཕེལ། གྲུབ་དབང་ནམ་མཁའ་སྤྲུལ་པའི་སྐུ། རྨོག་གསར་
སྤྲུལ་པའི་སྐུ། ཨ་ལགས་སྐལ་ལྡན་སོགས་མང་པོ་དང་། མང་ཐོས་སྒྲུབ་ལ་གཞོལ་
བའི་བུ་ཆེན་ཡང་། ཟབ་རྒྱས་གདམས་པའི་མཛོད་འཛིན་རྗེ་ངག་དབང་བསྟན་
དར། འདི་བ་རྡོ་རྗེ་འཆང་རང་ཉིད་ཀྱི་དབུ་བླ་ཡང་ཡིན། གཞུང་བརྒྱའི་མངའ་
བདག་གཙང་དགེ་བཤེས་རིན་པོ་ཆེ་བློ་བཟང་བསྟན་འཛིན་ཆོས་འཕེལ། མང་
ཐོས་རྒྱ་མཚོའི་མཛོད་འཛིན་རྫོང་དཀར་ཀུན་སྤངས་འཇིགས་མེད་བསྟན་དར། །
གཞུང་བརྒྱ་སྨྲ་བ་སྤྱང་ལུང་དགེ་བཤེས་དགེ་འདུན་བསྟན་འཛིན། རིགས་པའི་
དབང་ཕྱུག་རྫི་རྒྱའི་ལྷ་རམས་པ་ཀླུ་འབུམ་དགེ་བཤེས་མ་ཁྱབ་ཚང་། ས་དཀྱིལ་ལྷ་
རམས་པ་བློ་བཟང་དར་རྒྱས། ཡོངས་འཛིན་ནག་གྱའི་དགེ་བཤེས་དར་རྒྱས་རྒྱ་
མཚོ་སོགས་ཀུན་སྤངས་རི་ཁྲོད་འཛིན་པ་མང་པོ་དང་། གཞན་ཡང་དུས་ཐོག་
འདིའི་གྲྭ་ཚང་ཆེན་མོའི་རྩི་བཞག་བླ་མ་རྒྱུད་གྲྭའི་བླ་མ་དབུ་མཛད། དུས་འཁོར་
རྡོ་རྗེ་འཛིན་པ་གསར་རྙིང་མང་པོ་དང༌། ཡར་ནང་མགར་རྩེའི་ཨ་ལགས་ཆེ་ཆུང་
སོགས་མདོར་ན་རེབ་གོང་དགུ་ཉིན་སྲིབ་འདིར་འཁོད་པའི་སྐྱེ་སྤྲུལ་ཕལ་མོ་ཆེ་རྗེ་
འདིའི་སློབ་མར་མ་གྱུར་པ་གཅིག་ཀྱང་མེད་པ་ལྟ་བུ་ཡིན་ཀྱང་ཞིབ་པར་མ་ངེས།
སོག་ཕྱོགས་ནས་ཐུ་མེད་གསེར་ཁྲི་ཚང་། འབྲུག་ལོའི་སྐུ་སྐྱེ། ནོ་ཡོན་ཚང་སོགས་
དང༌། མཚོ་སྔོན་ཕྱོགས་ནས། གྲུབ་དབང་རྡོ་བ་ཞབས་དྲུང་དགེ་འདུན་ཆོས་ཀྱི་
དབང་ཕྱུག ར་ཉག་གྲུབ་ཆེན་སོགས་དང་། བཤད་སྒྲུབ་བསྟན་པའི་འབྱུང་
གནས་ཆོས་སྡེ་ཆེན་པོ་རྭ་རྒྱ་བཀྲ་ཤིས་འབྱུང་གནས་ནས། ལྷ་སྔགས་དཀྱིལ་
6OO



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཁོར་རྒྱ་མཚོའི་སྤྲོ་བ་དང་སྡུད་པའི་བྱེད་པོ་སྐྱབས་མཆོག་ཤིང་བཟའ་རྡོ་རྗེ་་་་་་
འཆང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་དཔལ་བཟང་པོ་ནི་གོང་དུ་
གསལ་བ་ལྟར་བླ་སློབ་གཉིས་ཀར་གཏོགས་པ་ཡིན་ནོ། །རྒྱལ་བ་སྤྲུལ་པའི་སྐུ་རིན་
པོ་ཆེ་ངག་དབང་བློ་བཟང་རྒྱ་མཚོ། རྒྱ་ལི་སྤྲུལ་པའི་སྐུ་རིན་པོ་ཆེ་དགེ་འདུན་བློ་
བཟང་ཡེ་ཤེས་བསྟན་དར། གསེར་ཁྲི་སྤྲུལ་སྐུ་བློ་བཟང་བསྟན་འཛིན་ཚུལ་ཁྲིམས་
སེངྒེ། ཨ་ཀ་གྲུབ་ཆེན་སྤྲུལ་སྐུ་བློ་བཟང་འཇམ་དཔལ་རྒྱལ་མཚན། ཟབ་རྒྱས་
གདམས་པའི་མཛོད་འཛིན་སྐུ་མཆེད་སྤྲུལ་པའི་སྐུ་དགེ་འདུན་བསྟན་པ་རབ་རྒྱས།
ཡི་དོག་ཁྲི་རྒན་སྤྲུལ་སྐུ་བློ་བཟང་དཔལ་ལྡན་རྒྱ་མཚོ། ཨ་རིག་མཁན་པོ་འཇམ་
དབྱངས་དཀོན་མཆོག་བསྟན་འཛིན། ཇེ་སང་སྤྲུལ་སྐུ་བློ་བཟང་བསྟན་པའི་རྒྱལ་
མཚན། ཨ་རོལ་སྤྲུལ་སྐུ་དགེ་འདུན་ལུང་རིགས་རྒྱ་མཚོ། ཀླུ་རྩིས་དགེ་བཤེས་སྤྲུལ་
སྐུ། ཨ་སྐྱོང་དགེ་བཤེས་དཀོན་མཆོག་བློ་བཟང་འཇམ་དབྱངས། རྒྱ་རུ་སྤྲུལ་སྐུ་
དགེ་ལེགས་བློ་བཟང་བསྟན་པའི་རྒྱལ་མཚན། སྨན་པའི་ཁྲི་བ་བློ་བཟང་ཐུབ་
བསྟན་འཇིགས་མེད། རྙེ་ཚང་། རུ་མང་ཚང་། ཤ་ར་ཝོལ་ཆེ་བ་ཚང་། དར་ཧན་
བློ་བཟང་བསྟན་པའི་ཉི་མ། ལྷོ་བ་ཁྲི་རྒན་སྐུ་སྐྱེས། ཧོར་སྡོང་སྤྲུལ་སྐུ་བསྟན་པ་
རབ་རྒྱས། གླིང་གྱ་སྤྲུལ་སྐུ་བྱམས་པ་བཟང་པོ། ཤར་ཝོལ་ཆུང་བ་ཚང་། སོག་པོ་
ཁྲི་བ་བློ་བཟང་ཡེ་ཤེས་འཕྲིན་ལས་རྒྱ་མཚོ། སྨན་ཤུལ་སྐུ་སྐྱེ་བློ་བཟང་བསྟན་
འཛིན། ཚོ་ཧོར་ཚང་། ཙན་ཀི་ཚང་། འཁྱམས་རི་ཚང་། ཨ་དཀོན་ཚང་། གཙོབ་
རྒྱུ་དང་། ཞྭ་དམར་སྐུ་སྐྱེས་བྱམས་པ་བློ་གསལ། མ་ཁྱེ་སྐུ་སྐྱེ་བློ་བཟང་ཐབས་
མཁས། མགོན་ཤུལ་སྐུ་སྐྱེ། སྟག་ཡན་རྩི་བཞག་འཕྲིན་ལས་རྒྱ་མཚོ། ཆུ་ནག་རི་
ཁྲོད་པའི་སྐུ་སྐྱེ། ཉ་ནག་སྐུ་སྐྱེ། སྡོང་ངེས་སྐུ་སྐྱེ། སྒྲུབ་པའི་རྒྱལ་མཚན་འཛིན་པ་
བསོད་ནམས་དཔལ་འབྱོར། དགེ་རྒན་བློ་བཟང་དོན་ཡོད། བླ་མ་དབུ་མཛད་
འཇམ་དབྱངས་བློ་གྲོས། བླ་མ་དབུ་མཛད་ལེགས་བཤད་རྒྱ་མཚོ། དགེ་རྒན་བྱང་
601



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆུབ་ལེགས་བཤད་དང་། དགེ་རྒན་བློ་བཟང་ཚུལ་ཁྲིམས་སོགས་དུས་ཐོག་དེའི་
བླ་མ་ཁྲི་གདན་ཟུར་ཐམས་ཅད་དང༌། བོད་ཆེན་མདོ་སྨད་ལྷོ་རྒྱུད་ཀྱི་ཆོས་གྲྭ་
ཆེན་པོ་གཙང་དགོན་པ་དོན་གྲུབ་རབ་བརྟན་གླིང་ནས། བསྟན་པའི་སྒྲོན་མེ་
གཙང་པཎྜི་ཏིའི་ཡང་སྤྲུལ་བློ་བཟང་ཆོས་གྲགས་རྒྱ་མཚོ་དང༌། དེའི་སྤྲུལ་སྐུ་བློ་
བཟང་ཐུབ་བསྟན་ཉི་མ། བཤད་སྒྲུབ་བསྟན་པའི་གསལ་བྱེད་ལཱ་ཁ་སྤྲུལ་སྐུ་བློ་
བཟང་བསོད་ནམས་རྒྱ་མཚོ། མཁྱེན་པའི་གཏེར་ཆེན་པད་ཀོར་སྤྲུལ་སྐུ་བློ་བཟང་
སྙན་གྲགས་རྒྱ་མཚོ། གཙང་ཆུང་བ་བློ་བཟང་མཁས་བཙུན་རྒྱ་མཚོ། མཚམས་
སྐོར་སྤྲུལ་སྐུ་ངག་དབང་བསྟན་དར་རྒྱ་མཚོ། སྒོམ་ཐར་སྤྲུལ་སྐུ་བློ་བཟང་མཁྱེན་
རབ་རྒྱ་མཚོ། སྨྲ་སྐམ་སྤྲུལ་སྐུ་གྲགས་པ་ཆོས་རྒྱ་མཚོ། བ་ཡོད་སྤྲུལ་སྐུ་བློ་བཟང་
བསྟན་པ་ཡར་འཕེལ། རི་ཤེ་བློ་བཟང་བསྟན་པ་དར་རྒྱས་སོགས་དུས་ཐོག་དེར་
བཞུགས་པའི་བླ་མ་ཁྲི་གདན་ཟུར་ཐམས་ཅད་ཡིན་ངེས་སྙམ་ཡང་ཞིབ་པར་རྩོད་་་
མ་ཆོད། ཐོས་དོན་ཉམས་སུ་ལེན་པ་ལ་རྩེ་གཅིག་ཏུ་གཞོལ་བའི་བྱ་བཏང་རི་ཁྲོད་
པའི་སློབ་མ་ནི། ཀུན་སྤུངས་འདུལ་བ་ཆེན་པོ་རྗེ་དཀོན་མཆོག་རྒྱལ་མཚན། འདི་
རྡོ་རྗེ་འཆང་རང་ཉིད་ཀྱི་བླ་མ་ཡང་ཡིན། རྒྱ་ཚང་རི་ཁྲོད་པ་ཆོས་ཀྱི་སེངྒེ། གོང་
ཇོ་བློ་བཟང་འཇམ་དབྱངས་རྒྱ་མཚོ། རྡོ་ཆོག་དགེ་འདུན་ཚང་། བསམ་གྲུབ་
ཚང་། ཤིང་སྐམ་རི་ཁྲོད་པ་ངག་དབང་ཀུན་བཟང་། མདོ་རྩའི་རི་ཁྲོད་པ། སྟག་
ཚ་རི་ཁྲོད་པ། མགོ་ལོག་ཐོགས་མེད། རི་ཁྲོད་པ་བསྟན་པ། གཏེར་ལུང་དར་རྒྱས་
དགེ་སློང་། མོ་ཆུའི་རི་ཁྲོད་པ། རྩེ་དབུས་ཕུལ་བྱུང་། རྩེ་དབུས་མཁྱེན་རབ་སེངྒེ།
ལོའུ་བདེ་ཆེན། རྒྱལ་བློས་རི་ཁྲོད་པ། དུང་རིའི་རི་ཁྲོད་པ། ཐང་སྐོར་རི་ཁྲོད་པ།
རྩེ་གུར་རི་ཁྲོད་པ། ཞོས་བོ་ཆེའི་རི་ཁྲོད་པ། ཀ་རིའི་རི་ཁྲོད་པ། མི་ངེས་རི་ཁྲོད་
པའམ་དགེ་བཤེས། བསམ་ཚའི་རི་ཁྲོད་པ་འཇམ་དབྱངས་བསྟན་འཛིན་སོགས་
མང་དུ་བཞུགས་སོ། །དེ་ལྟར་བཤད་སྒྲུབ་ཉི་ཟླའི་སྣང་བ་འབུམ་ཕྲག་བཞད་པས་
602



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཇམ་མགོན་རྒྱལ་བ་གཉིས་པའི་བསྟན་པ་གསལ་བར་བྱེད་པའི་སྐྱེས་ཆེན་དམ་་་་
པ། ཤེས་བྱ་རིག་པའི་གནས་མཐའ་དག་ཐུགས་སུ་ཆུད་ནས་འཆད་རྩོད་རྩོམ་
པའི་འཕྲིན་ལས་ཕུན་སུམ་ཚོགས་པས་རྒྱལ་བསྟན་འཛིན་སྐྱོང་སྤེལ་བའི་མཁས་པ་
ཆེན་པོ། དམ་པའི་སྐྱེས་རབས་ཀྱིས་མངོན་པར་མཛེས་ཤིང་སྐྱེ་རྒུ་ཀུན་གྱི་གཙུག་
གི་རྒྱན་དུ་གྱུར་པའི་བླ་ཆེན། མདོ་རྒྱུད་གཞུང་ལུགས་རབ་འབྱམས་ལ་སྦྱངས་པ་
མཐར་ཕྱིན་ཏེ་བཤད་སྒྲུབ་ཟུང་འབྲེལ་གྱི་སྒོ་ནས་བསྟན་འགྲོའི་དོན་སྒྲུབ་པ་ལ་་་་་་
གཞོལ་བའི་དགེ་བའི་བཤེས་གཉེན། ངེས་པར་འབྱུང་བའི་བསམ་པ་རྣམ་པར་
དག་པས་བསླབ་བྱའི་གནས་མཐའ་དག་ཚུལ་བཞིན་བསྲུངས་ཏེ་བསྟན་པའི་་་་་་
གཅེས་མཛོད་མ་ཉམས་པར་སྐྱོང་བའི་འདུལ་བ་འཛིན་པ། ཟབ་ལམ་རིམ་པ་
གཉིས་ཀྱི་ཏིང་ངེ་འཛིན་དང་ལྷག་པའི་ལྷའི་གྲངས་དུས་མཚན་མའི་བསྙེན་སྒྲུབ་་་
མཐར་ཕྱིན་མཛད་པས་ཞི་རྒྱས་དབང་དྲག་སོགས་ལས་རབ་འབྱམས་སྒྲུབ་པ་ལ་་་
ནུས་མཐུ་འགྲན་ཟླ་མེད་པ་ཐོབ་པའི་རྣལ་འབྱོར་གྱི་དབང་ཕྱུག ཟས་གོས་སྲོག་
འཚོ་ཙམ་ལ་བརྟེན་ནས་སྒོ་གསུམ་དགེ་བའི་བྱ་བ་ལ་རྟག་ཏུ་བཀོལ་ཏེ་ཐུན་མོང་་་་
དང་ཐུན་མོང་མ་ཡིན་པའི་ཉམས་བཞེས་ལ་གདེང་ཐོབ་པའི་བྱ་བཏང་རི་ཁྲོད་པ།
བཀའ་པོད་ཆེན་པོ་ལྔའི་དགོངས་དོན་དངོས་པོ་སྟོབས་ཤུགས་ཀྱི་རིགས་པའི་སྒོ་་་
ནས་འབྱེད་པ་ལ་ཐོགས་པ་མེད་པའི་རིགས་པ་སྨྲ་བ། ངེས་དོན་རྫོགས་པ་ཆེན་
པོའི་རྟོགས་པ་ཀློང་དུ་གྱུར་ནས་གཉིས་འཛིན་གྱི་འཁྲུལ་བ་ནང་ནས་ཞིག་པའི་་་་་
རིག་སྔགས་འཆང་བ། ལུགས་གཉིས་ཀུན་ལ་བལྟ་བའི་བློ་གྲོས་ཀྱི་མིག་རྣམ་པར་
གསལ་ཞིང་བསོད་ནམས་ཀྱི་མཐུ་ཕུན་སུམ་ཚོགས་པས་མངའ་འབངས་བྱམས་་་་་
པས་སྐྱོང་བའི་མིའི་དབང་ཕྱུག དད་གུས་འགྱུར་བ་མེད་པས་ཀུན་ནས་བསླངས་
ཏེ་མཆོག་གསུམ་གྱི་ཞིང་ལ་རྣམ་དཀར་གྱི་ས་བོན་བདེ་བླག་ཏུ་བསྐྲུན་པའི་སྦྱིན་་་་་
པའི་བདག་པོ་སོགས་མདོར་ན་ཛ་ཏིའི་འཁྲི་ཤིང་གི་མེ་ཏོག་མངོན་པར་བཞད་་་་་
603



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་ལྡིང་ཁང་ནས། ཤར་སྟོང་འཁུན་སྒེག་མོས་ཟ་འོག་གི་གོས་ཆེན་ཐགས་སུ་
བསྐྲུན་པའི་བར་དུ་གསུང་གི་བདུད་རྩིས་ཉེ་བར་བསྐྱངས་པའི་སློབ་མས་ཁྱབ་་་་་་
པར་གྱུར་པ་ནི། སློབ་དཔོན་དཔའ་པོས། ཁྱོད་ཀྱི་སློབ་མ་བཟང་པོའི་ཤིང་། །
དགེ་བའི་མེ་ཏོག་ཆེར་རྒྱས་པ། །དཔྱིད་ཀའི་ཤིང་ནི་མེ་ཏོག་གིས། །བརྒྱན་པ་ལྟ་
བུར་མཛེས་པར་གྱུར། །ཞེས་དང་། འཇིག་རྟེན་རྣམས་ལ་ཐུགས་བརྩེ་བས། །ཡུན་
རིང་ས་སྟེང་དམ་ཆོས་བཤད། །འཇིག་རྟེན་གསུམ་ཕན་འདོགས་ནུས་པའི། །སློབ་
མ་དམ་པ་མང་དུ་བསྐྲུན། །ཞེས་པ་དང་། ས་སྐྱ་པཎྜི་ཏས་མཛད་པའི་ཐུབ་བསྟོད་
ལས། ཁྱོད་ཀྱི་ཡོན་ཏན་སྨོས་ཅི་འཚལ། །སྲས་ཀྱི་ཡོན་ཏན་མཐོང་བས་འཁུམས། །
སྐྱ་རེངས་ཤར་བའི་གཟི་བརྗིད་ཀྱིས། །པདྨོའི་གཉེན་གྱི་འོད་ཟེར་གོ །ཞེས་
གསུངས་པ་ལྟར་རོ། །
རྩོད་པའི་ཡོན་ཏན་ནི། མདོ་སྔགས་རིག་གནས་རྒྱ་མཚོ་ལྟ་བུ་ལ་ཐོས་བསམ་
གྱིས་ངལ་བ་མང་དུ་བསྟེན་པའི་མཁས་པའི་སྙེམས་ལྡན་སུ་ཞིག་དང་། དཀའ་
བའི་གནས་རྣམས་ལ་དྲི་རྨེད་དང་འབེལ་གཏམ་གྱི་སྒོ་ནས་བརྒལ་ལན་མཛད་་་་་་་
ནའང་། ཐལ་འགྱུར་དང་སྦྱོར་ངག་སོགས་བཀོད་མ་བཀོད་གང་ཡིན་ཀྱང་གསུང་
རེ་གཉིས་ཙམ་གྱིས་སྒྲོག་གི་གཟེར་བཀྲོལ་བ་བཞིན་དུ་བཏང་ནས་ཕ་རོལ་པོ་་་་་་
དཔའ་ཞུམ་ཞིང་སྐྲག་པ་དང་འདར་བའི་ངང་ནས་ཞབས་ལ་སྤྱི་བོས་འདུད་པར་་་་
བྱེད་ལ། གཞན་གྱིས་སྒྲུབ་བྱེད་བརྒྱ་སྟོང་ལས་ཀྱང་རྗེ་འདིས་རིགས་པའི་སྒོ་རེ་ཕྱེ་
བ་དེ་གཞུང་དོན་ལ་བློའི་འཇུག་པ་རྒྱས་པའི་ཕུལ་སྟེར་ཚབས་ཆེ་ཞེས་གདན་ས་་་
ཕན་ཚུན་རིགས་པ་སྨྲ་བ་རྣམས་མགྲིན་གཅིག་ཏུ་གླེང་བར་བྱེད་དོ། །སྐུའི་ན་ཚོད་
ཕྲ་མོའི་དུས་ནས་མཚན་ཉིད་ཞབས་ཞུ་བ་དགེ་བཤེས་དྲག་རིམ་རྣམས་དང༌། །
བགྲོ་གླེང་གནང་བའི་ཚེ་ཡང་རྗེ་ཉིད་ཀྱི་རིགས་པའི་གཏིང་ཇེ་ཟབ་ཇེ་རྣོར་སོང་སྟེ་
རིགས་པ་སྔ་མ་ལས་ཕྱི་མ་འཕྲུལ་ཆེ་བ་ཤ་སྟག་གི་སྒོ་ནས་ཕ་རོལ་བའི་དམ་བཅའ་་
604



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱེ་མའི་ཆང་བུ་བཞིན་དུ་གྱུར་འགྲོ་བ་མ་གཏོགས་ཉིད་ཀྱི་སྤོབས་པ་གཏུགས་པའི་
སྐབས་ནམ་ཡང་མི་མངའ་ཞེས་མཚན་ཞབས་པ་རྣམས་ཀྱིས་མགྲིན་གཅིག་ཏུ་་་་་་
བསྔགས་པར་བྱེད། རྩོམ་པའི་ཡོན་ཏན་ནི། ཚིགས་བཅད་ལྷག་གི་བཀའ་རྩོམ་ཅི་
གནང་ཡང་། རྗེ་ཉིད་ནི་ངེས་པའི་དོན་དུ་འཇམ་པའི་དབྱངས་དང་མི་གཉིས་
པའི་མཁྱེན་རབ་ཀྱི་དབང་ཕྱུག་ཏུ་གྲུབ་པར་མ་ཟད། མཁས་པ་རྣམས་ལ་ཡོངས་
སུ་གྲགས་པའི་བསྟན་བཅོས་རྩོམ་པའི་རྒྱུ་ཕུན་སུམ་ཚོགས་པ་རྣམས་མ་ཚང་བ་་་་་
མེད་པར་མངའ་བའི་དབང་གིས། སྡེབ་སྦྱོར་མེ་ཏོག་གི་ཆུན་པོ་ལས། རང་གིས་
བརྗོད་པར་བདེ་ཞིང་། གཞན་གྱིས་རྟོགས་པར་སླ་ལ། གཉི་གའི་རྣ་བར་སྙན་པ་
ནི་སྡེབ་སྦྱོར་གྱི་གཙུག་ལག་ཤེས་པ་ལ་འབྱུང་བར་གསུངས་པ་ཇི་ལྟ་བ་བཞིན་གྱི་་་་
ཚིག་དོན་རྣམས་ཡིད་ལ་འཆར་བདེ་ཞིང་། ཚིག་རྒྱན་གྱི་ཉམས་ཕུན་སུམ་ཚོགས་
པ་ཤ་སྟག་ཏུ་ཡོད་ལ། དེ་དག་ཀྱང་མདོ་རྒྱུད་ཀྱི་གཞུང་རྒྱ་ཆེན་པོའི་ཁུངས་དང་
བཅས་པ། ཉམས་ལེན་གྱི་གནད་འདྲིལ་ཞིང་རང་རྒྱུད་ལ་ཕན་ཆེ་བ། འཕགས་
བོད་ཀྱི་གྲུབ་མཐའ་སོ་སོ་དང་རྒྱུད་སྡེ་རྣམ་པ་བཞི་སོགས་རང་རང་གི་ཆོས་སྐད་་་་
གཞན་དང་མ་འདྲེས་པའི་གཙང་མར་ཐོན་པ། གཞུང་རྒྱ་ཆེན་པོ་ལ་གོ་བ་བོག་
ཆོད་དུ་སྟེར་ཞིང༌། ཟབ་དོན་གྱི་དཀའ་གནད་དང་ཆོ་ག་ཕྱག་ལེན་སོགས་ཀྱི་ཆ་
ཕྲ་མོ་ཚུན་ཆད་ལེགས་པར་དམིགས་ཕྱེད་པས་གོ་བདེ་ལ་འདུམ་ཆེ་བ་སོགས་་་་་་
གཞན་ལས་ཆེས་ཁྱད་པར་དུ་འཕགས་པ་ཞིག་ཡོད་པ་ནི། རྣམ་དཔྱོད་དང་ལྡན་
པ་རྣམས་ཀྱིས་གསུང་འབུམ་པོ་ཏི་བཅུ་ཕྲག་ལྷག་ཙམ་བཞུགས་པ་ལ་མཇལ་བས་་་
ཤེས་པར་ནུས་སོ། །དགུང་ལོ་བརྒྱད་པའི་དུས་མ་དགོན་གྱི་ཀཱ་ལ་རིའི་རི་ཁྲོད་
ནས་འཇམ་དབྱངས་ཞི་ཁྲོ་སྦྲགས་སྒྲུབ་ཀྱི་བསྙེན་པ་མཛད་པ་ནས་བཟུང་གསུང་་་་་
རྩོམ་ཆེ་ཕྲ་གང་གནང་ཡང་སྔར་ཐུགས་ལ་བྱང་བར་བཟུང་བ་ཞིག་ཐུགས་ཐོག་་་་་
ནས་ཤར་ཤར་གསུང་བ་བཞིན་དུ་ཐོགས་མེད་དུ་རྩོམ་པ་ལས་བྲིས་བསུབ་ཀྱི་ངལ་་
605



སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས། །
བ་གཏན་ནས་མི་དགོས་པ་བྱུང༌། ཕྱིས་སུ་བཀའ་རྩོམ་མཛད་པའི་ཚེ་ཡང་གཞན་
ལ་ཕྱག་དབང་དང་གསུང་བརྟག་སོགས་གནང་ཞོར་ལ་མདུན་ནས་དྲུང་ཡིག་པ་་་
གཉིས་རེས་བྲིས་ཀྱང་ཐུགས་བསམ་གནང་མི་དགོས་པ་སོགས་ཆེས་ངོ་མཚར་བ་་་
ཞིག་ཡིན་ནོ། ། །
དེ་ལྟ་བུའི་ལེགས་བཤད་ཀྱི་སྐོར་རགས་པ་ཙམ་ནི། རྒྱལ་བུ་ཟླ་མཛེས་ཀྱི་
རྟོགས་བརྗོད་དད་ལྡན་སྐྱེ་བོའི་རྣ་རྒྱན། རྗེ་ཀུན་དགའ་ཆོས་འཕགས་ཀྱི་རྣམ་
ཐར་སྐལ་བཟང་བློ་གསལ་མགྲིན་རྒྱན། བསེ་བློ་བཟང་བཀྲ་ཤིས་རབ་རྒྱས་ཀྱི་
རྣམ་ཐར་བློ་ལྡན་ཡིད་ཀྱི་དགའ་སྟོན། གཙོས་མཆོག་སྤྲུལ་བློ་བཟང་འཇམ་དཔལ་
བསྟན་འཛིན་སེངྒེའི་རྣམ་ཐར་ངོ་མཚར་མེ་ཏོག་ཕྲེང་མཛེས། ཆོས་དབྱིངས་རྡོ་
རྗེའི་གསུང་མགུར་དག་སྣང་མའི་འགྲེལ་བ་དང་བཅས་པའི་རྣམ་ཐར་གཙུག་རྒྱན་
པད་དཀར་ཆུན་པོ་སོགས་བླ་མའི་རྣམ་ཐར་གྱི་སྐོར། བླ་མའི་རྣལ་འབྱོར་ཟུང་
འཇུག་ལམ་བཟང་དང་། དུས་འཁོར་བླ་མའི་རྣལ་འབྱོར་སོགས་བླ་མའི་རྣལ་
འབྱོར་དང་བསྟོད་ཚོགས་གསོལ་འདེབས་ཀྱི་སྐོར། བླ་མའི་གསོལ་འདེབས་ཀྱི་
ཚིག་དོན་མདོར་བསྡུས་བྱིན་རླབས་མཛོད་ཀྱི་ལྡེ་མིག གསང་འདུས་དབང་གི་
རྣམ་བཤད་རྡོ་རྗེ་སེམས་དཔའི་ཞལ་ལུང་། ཡོན་ཏན་གཞིར་གྱུར་མའི་འགྲེལ་བ་
ཉུང་བསྡུས་གཉིས། ལམ་གཙོའི་གདམས་ངག་ཉུང་བསྡུས། རྡོ་རྗེའི་གསུང་མགུར་
ཟབ་མོའི་འགྲེལ་བ་ཀུན་མཁྱེན་དགྱེས་པའི་མཆོད་སྤྲིན། ཉི་གཞོན་འཆར་ཁ་མའི་
འགྲེལ་པ་དོན་གྱི་སྙིང་པོ་རབ་གསལ། འཇམ་དབྱངས་དཀར་པོའི་བསྟོད་འགྲེལ་
དོན་གྱི་མིག་འབྱེད་སོགས་འགྲེལ་པ་དང་ཊིཀྐའི་སྐོར། བྱང་ཆུབ་ལམ་གྱི་རིམ་
པའི་དམིགས་ཁྲིད་སྐྱོང་ཚུལ་མདོར་བསྡུས་ཐར་འདོད་འཇུག་ངོགས། སྐྱབས་
འགྲོའི་ཁྲིད་ཡིག་ཐུབ་བསྟན་ལྷུན་པོའི་མཛེས་རྒྱན། དམ་ཚིག་རྡོ་རྗེའི་བསྒོམ་
བཟླས་ཀྱི་དམིགས་རིམ་སོགས་ཁྲིད་ཡིག་གི་སྐོར། རྡོ་རྗེ་ཐེག་པའི་ལམ་གྱི་བསྡུས་
606



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དོན་གསང་ཆེན་བདུད་རྩིའི་སྙིང་པོ། སྡོམ་གསུམ་བསླབ་བྱའི་སྡོམ་ཚིག ཕར་
ཕྱིན་དང་དབུ་མའི་སྡོམ་ཚིག་སོགས་མདོ་སྔགས་སྣ་ཚོགས་པའི་བསྡུས་དོན་དང་་་
སྡོམ་ཚིག་གི་སྐོར། གསང་བདེ་འཇིགས་གསུམ་སོགས་ལྷག་པའི་ལྷ་དང་ཡི་དམ་
སྣ་ཚོགས་ཀྱི་ཆོ་ག་རྒྱས་བསྡུས་མང་པོ་དང༌། སྒྲུབ་ཐབས་དང་རྒྱུན་འཁྱེར་སོགས་
ཀྱི་སྐོར། རབ་གནས་ཀྱི་བཤད་པ་དང་། སྨན་པའི་ཁྲིད་བཤད་སོགས་ཚོགས་
གཏམ་དང་བཤད་པའི་སྐོར། བློ་གྲོས་དང་ལྡན་པ་དུ་མའི་ཐེ་ཚོམ་སེལ་བའི་ཆེད་
དུ་སྩལ་པ་དྲིས་ལན་སྣ་ཚོགས་པའི་སྐོར། དགོན་སྒྲུབ་སྡེ་དུ་མའི་འགྲིག་ལམ་དང་
སྤང་བླང་གི་རིམ་པ་གསལ་བར་བཀོད་པ་བཅའ་ཡིག་གི་སྐོར། སྙན་ངག་དཔེར་
བརྗོད་དང༌། ཆབ་ཤོག་དང་གནས་བསྟོད་སོགས་ཀྱི་སྐོར། དུས་འཁོར་དབང་གི་
ཟིན་བྲིས་གདུང་སེལ་བདུད་རྩིའི་ཐིག་ཕྲེང་སོགས་རྩ་བའི་བླ་མ་རྣམས་ཀྱི་གསུང་་་
རྒྱུན་ཟིན་བྲིས་སྣ་ཚོགས་པའི་སྐོར། དུས་འཁོར་བསྙེན་ཡིག་དངོས་གྲུབ་འདོད་
འཇོ་དང༌། བདེ་གསང་འཇིགས་གསུམ་སོགས་ཀྱི་བསྙེན་ཡིག་གསལ་བའི་སྒྲོན་མེ།
གསང་བདག་འཁོར་ལོ་ཆེན་པོའི་བསྙེན་ཡིག་འདུད་འཇོམས་རྡོ་རྗེའི་ཕྲེང་བ་་་་་་
སོགས་ཡི་དམ་དུ་མའི་བསྙེན་ཡིག་གི་སྐོར། མགོན་པོ་ཕྱག་དྲུག་པའི་བསྙེན་ཡིག་
དངོས་གྲུབ་ཆར་འབེབས། གཉན་མགོན་ཞལ་བཞི་བའི་བསྙེན་ཡིག་བསྟན་སྲུང་
དགྱེས་པའི་མཆོད་སྤྲིན་སོགས་བཀའ་སྡོད་ཆོས་སྐྱོང་འགའ་ཞིག་གི་བསྙེན་སྒྲུབ་ཀྱི་
སྐོར། རྡོ་རྗེ་འཇིགས་བྱེད་ཀྱི་དབང་གི་སྦྱིན་སྲེག དུས་འཁོར་གྱི་སྦྱིན་སྲེག་འོད་སྟེ་
ལྟར་འབུལ་ཚུལ་སོགས་སྦྱིན་སྲེག་རྒྱས་བསྡུས་སྣ་ཚོགས་པའི་སྐོར། འདས་མ་
འདས་ཀྱི་ཆོས་སྐྱོང་དང་ཡུལ་སྐྱོང་གཞི་བདག་དུ་མའི་གཏོར་ཆོག་དང་བསངས་་་་
དང་འཕྲིན་བཅོལ་སོགས་ཀྱི་སྐོར། ཁྲོ་བཅུའི་གཏོར་བཟློག་བདུད་སྡེ་ཕྱེ་མར་
འཐག་པའི་འཁོར་ལོ་དང་། ལྷ་མོའི་གཏོར་བཟློག་བདུད་དཔུང་འཇོམས་པའི་
གནམ་ལྕགས་འབར་བ་སོགས་དྲག་པོའི་ལས་རིམ་སྣ་ཚོགས་ཀྱི་སྐོར། རྡོ་རྗེ་
607



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཇིགས་བྱེད་ཀྱི་བསྙེན་སྒྲུབ་ཀྱི་མན་ངག་བླ་མའི་གསུང་རྒྱུན་གསལ་བར་བཀོད་་་་
པ་དངོས་གྲུབ་ནོར་བུའི་བང་མཛོད་དང༌། རྗེ་བཙུན་རྡོ་རྗེ་རྣལ་འབྱོར་མའི་
བསྙེན་སྒྲུབ་བཅུ་ཆའི་སྦྱིན་སྲེག་དང་བཅས་པ་བྱ་ཚུལ་མཁའ་སྤྱོད་གསང་ལམ་་་་་
སོགས་ཤིན་ཏུ་ཟབ་ཅིང་གསང་བ་མ་དང་མཁའ་འགྲོའི་སྙིང་ཁྲག་ལྟ་བུ་གསུང་་་་
བཀའ་རྒྱ་མའི་སྐོར། བཀའ་བརྒྱད་ལས་བྱུང་དཔའ་བོའི་གད་རྒྱངས་དང་།
གསང་བདག་དྲེགས་པ་ཀུན་འདུལ་གྱི་ལས་བྱང་སྙིང་པོར་དྲིལ་བ་སོགས་གསང་་་་
སྔགས་སྔ་འགྱུར་ཕྱོགས་ཀྱི་ཡི་དམ་ཆོས་སྐྱོང་དུ་མའི་ཆོ་ག་དང་འཕྲིན་ལས་ཀྱི་སྐོར།
ཤམ་བྷ་ལའི་སྨོན་ལམ་དོན་ཡོད་འཕྲུལ་གྱི་ཞགས་པ་སོགས་སྨོན་ཚིག་སྣ་ཚོགས་་་་
དང་། ཡི་དམ་དུ་མའི་སྨོན་ལམ་ཤིས་བརྗོད་ཀྱི་སྐོར། དགེ་བའི་བཤེས་གཉེན་
རྣམས་ལས་མདོ་དང་སྔགས་ཀྱིས་བསྡུས་པའི་དམ་པའི་ཆོས་ཀྱི་བདུད་རྩིའི་རྒྱུན་་་་
བཟང་ཟད་མི་ཤེས་པ་ཇི་སྙེད་ཅིག་བཞེས་པའི་ཚུལ་གསལ་བར་བཀོད་པ་གསན་་་
ཡིག་པོ་ཏི་གཅིག་དང་བཅས་པ་རྣམས་བཞུགས་སོ། །སྟག་ཚང་ལྷ་མོའི་གདན་ས་
དང་། རྔ་བའི་དགོན་གསར་སོགས་ནས་བློ་གསལ་རིགས་པ་སྨྲ་བའི་དགེ་བཤེས་
དུ་མས། པཎ་ཆེན་བསོད་ནམས་གྲགས་པའི་ཕར་ཕྱིན་སྤྱི་དོན་གྱི་མཆན་འགྲེལ་
རྒྱས་པ་དང་། རྣམ་བཤད་དགོངས་པ་རབ་གསལ་དང་ཡིག་ཆའི་དཀའ་གནས་
རྣམས་ཞིབ་མོར་བཀྲོལ་བའི་དབུ་མའི་ཟུར་རྒྱན་ཞིག་དང་། ལེགས་བཤད་སྙིང་
པོའི་དཀའ་འགྲེལ་སོགས་གཞུང་ཆེན་མོ་འགའ་ཞིག་གི་རྩོམ་བསྐུལ་ཞུས་པ་གནང་
རྒྱུའི་དགོངས་པ་གཏད་ཅིང་། དེ་མཐུན་གྱི་ཞལ་བཞེས་རེ་ཡང་ཡོད་མོད་བདག་
ཅག་གདུལ་བྱའི་བསོད་ནམས་ཀྱི་དབང་གིས་སྟེང་དུ་མ་ཁེལ་ཞིང་། གཏེར་ལུང་
དར་རྒྱས་དགེ་སློང་གིས་འདུལ་བའི་གླེང་གཞི་གོ་བདེ་བར་བསྒྲིགས་པ་དང༌།
མཁར་དགུའི་དཔོན་པོས་སྡོམ་གསུམ་བསླབ་བྱ་རྒྱས་པ་ཞིག་ཞུས་པ་ཡང་ཕྱོགས་་་་
མཐུན་དུ་རྩོམ་བཞེད་ཡོད་ཅིང་གནང་གྲུབ་པ་བྱུང་ན་ངེས་པར་ལེགས་བཤད་་་་་
608



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ། །
ཁྱད་དུ་འཕགས་པ་འབྱུང་བར་འདུག་སྟེ་འཕྲོ་ཅན་དུ་ལུས་སྣང་ངོ༌། །གཞན་ཡང་
རྡོ་རྗེ་འཆང་རང་ཉིད་ཀྱི་གསུང་བཤད་ཟིན་བྲིས་སུ་བཀོད་པའི་སྐོར་ནི། ཁྲི་ཟུར་
དགེ་བཤེས་དམ་ཆོས་ཕུན་ཚོགས་ཀྱིས་མཛད་པའི་བླ་མ་མཆོད་པའི་ཟིན་བྲིས།
གཙང་བ་ཡོད་སྤྲུལ་སྐུས་མཛད་པའི་ལམ་རིམ་ཆེན་མོའི་ཟིན་བྲིས། མཁན་པོ་
བསམ་གཏན་གྱིས་མཛད་པའི་དགའ་ལྡན་ལྷ་བརྒྱ་མ་དང༌། ལམ་གཙོ། མི་ཏྲ།
རྡོར་ཕྲེང་གི་ཟིན་བྲིས་སོགས་དང་གཞན་ཡང་མང་པོ་བཞུགས་ཞེས་གྲགས། དེ་
ལྟར་འཆད་པ་དང༌། རྩོད་པ་དང༌། རྩོམ་པའི་ཡོན་ཏན་ལ་མཁས་གྲུབ་དམ་པ་
ཕལ་མོ་ཆེས་བསྒྲུན་དུ་མེད་པར་གྱུར་པ་འདི་དག་ནི་ཆེས་རྨད་དུ་བྱུང་བའི་རྣམ་་་
པར་ཐར་པ་ཡིན་ཏེ། མདོ་ལས། ཐུབ་རྣམས་སྡིག་པ་ཆུ་ཡིས་མི་འཁྲུ་ཞིང་། །འགྲོ་
བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མིན་ཏེ། །
ཆོས་ཉིད་བདེན་པ་བསྟན་པས་གྲོལ་བར་མཛད། །ཅེས་དང༌། དཔག་བསམ་འཁྲི་
ཤིང་ལས། འབྲོག་དགོན་བགྲོད་དཀར་ཡོངས་ལྟུང་འཇིག་རྟེན་ནི། །ཕ་རོལ་ལམ་
དུ་གདུང་བས་ཉེན་རྣམས་ལ། །ཡིད་འོང་རབ་རྒྱས་འབྲས་བུ་རྫོགས་པའི་ཕྱོགས། །
གྲིབ་ཤིང་ཆོས་དང་མཚུངས་པ་གཞན་ཡོད་མིན། །ཞེས་ཐུབ་པ་སངས་རྒྱས་
བཅོམ་ལྡན་འདས་རྣམས་ཀྱི་ལས་སུ་བྱ་བ་ནི་སེམས་ཅན་སྡུག་བསྔལ་གྱིས་གཟིར་་་
བ་རྣམས་ཀྱི་དོན་བྱེད་པ་ཤ་སྟག་ཡིན་མོད་ཀྱང༌། དོན་བྱེད་ཚུལ་སྡིག་པ་ཆུས་
བཀྲུ་བ་དང་། སྡུག་བསྔལ་ཕྱག་གིས་སེལ་བ་དང༌། ཐུགས་རྒྱུད་ཀྱི་རྟོགས་པ་སྦྱིན་
པ་སོགས་བྱར་མེད་པས་གཞན་དོན་སྒྲུབ་བྱེད་ཀྱི་ཐབས་ཕུལ་དུ་བྱུང་བ་ནི་འཆད་
རྩོད་རྩོམ་གསུམ་གྱི་སྒོ་ནས་གདུལ་བྱ་རྣམས་ལ་བླང་དོར་གྱི་གནས་ཕྱིན་ཅི་མ་ལོག་
པར་སྟོན་པར་བྱེད་པ་ཁོ་ན་ཡིན་ལ། དེ་ལས་ཀྱང་། ཇི་སྐད་དུ། སློབ་དཔོན་ཆེན་
པོ་ཙནྡྲ་གོ་མིས། གང་ཕྱིར་མཁས་པའི་ལས་གསུམ་ལས། །རྩོད་འཆད་ངག་ལ་མ་
ངེས་པ། །སྲིད་ཕྱིར་མི་འཁྲུལ་རྩོམ་པ་སྟེ། །ཞེས་རྩོམ་པའི་ཡོན་ཏན་ནི་མཁས་པའི་
609



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ལས་སུ་བྱ་བ་རྣམ་པ་གསུམ་གྱི་ནང་ནས་ཚིག་དོན་ལ་ནོར་འཁྲུལ་མེད་པ་དང་་་་
ཁྱད་པར་དུ་བསྟན་པའི་རྒྱན་ལ་ཕན་པ་སོགས་ཀྱི་སྒོ་ནས་གཙོ་བོར་བསྒྲགས་པ་་་་
ཡིན་ནོ། ། །
གཉིས་པ་ཕ་རོལ་ཏུ་ཕྱིན་པ་དྲུག་གི་ཉམས་བཞེས་དང་འབྲེལ་བར་བསྟན་་་
འགྲོའི་དོན་མཛད་ཚུལ་ལ་དྲུག་ལས། དང་པོ་ཟང་ཟིང་གི་སྦྱིན་པ་ནི། མདོ་སྡེ་
རྒྱན་ལས། བྱང་ཆུབ་སེམས་དཔའི་ལུས་དང་ལོངས་སྤྱོད་དག །གཞན་ལ་མི་སྦྱིན་
པ་ནི་ཡོད་མེད་དེ། །ཕན་འདོགས་རྣམ་པ་གཉིས་ཀྱིས་གཞན་སྨིན་བྱེད། །མཉམ་
པར་སྦྱིན་པའི་ཡོན་ཏན་ངོམས་མི་འགྱུར། །ཞེས་དང་། རྟོགས་བརྗོད་དཔག་
བསམ་འཁྲི་ཤིང་ལས། གཏོང་ཕོད་ལྡན་པ་གང་ཁྱོད་ཀྱི། །ལེགས་བྱས་རྔ་ནི་
འཇིག་རྟེན་ན། །སྦྱིན་པ་ཉིད་ཀྱིས་རྡུང་བར་བགྱིད། །ཡོན་ཏན་བསྒྲགས་པ་
གཞན་གྱིས་ཅི། །ཞེས་དང༌། སྔགས་ཆེན་ལམ་རིམ་ལས། ལུས་སྲོག་ལོངས་སྤྱོད་
བདེ་དགེ་ཆགས་མེད་བཏང་། །ཞེས་གསུངས་པ་ལྟར། སྦྱིན་པ་ལས་བྱུང་བའི་
གནས་སྐབས་དང་མཐར་ཐུག་གི་ཕན་ཡོན་རྣམས་གཟིགས་པས་དུས་རྒྱུན་དུ་ལན་
དང་རྣམ་པར་སྨིན་པ་ལ་ཅུང་ཟད་ཀྱང་མི་རེ་བར་ལུས་དང་ལོངས་སྤྱོད་དགེ་རྩ་་་
འབྲས་བུ་དང་བཅས་པ་སེར་སྣ་དང་ཀུན་འཛིན་གྱི་ཞེན་པ་རྡུལ་ཙམ་ཡང་མེད་་་་་
པར་སྐྱེ་བོ་ཀུན་ལ་གཏན་གྱི་བདེ་བ་སྦྱིན་པའི་ཕྱིར་གཏོང་བའི་སེམས་པ་སྦྱོང་བའི་
སྦྱིན་པའི་ཕར་ཕྱིན་གྱི་ཉམས་ལེན་ལ་གཅིག་ཏུ་གཞོལ་ཞིང་། དེ་མཚུངས་ཕྱག་
རྫས་གང་ཡོད་ཕལ་ཆེ་བ་ནི་མཆོག་དམན་བར་མའི་ཞིང་ལ་རྒྱུན་མི་འཆད་པར་་་
གཏོང་བ་ཁོ་ན་མཛད་ལ། མཉམ་མེད་ཇོ་བོ་ཆེན་པོས། བླ་མ་ལ་ཞབས་ཏོག་བྱེད་
པ་བླ་མ་དེ་ལ་འདོད་པ་མི་མངའ་ཡང་རྟེན་ཅིང་འབྲེལ་བར་འབྱུང་བའི་ཆེ་བས་་་
དགོས་པ་ཡིན། ཞེས་གསུངས་ཤིང་། བླ་མ་ལྔ་བཅུ་པ་ལས། མི་ཟད་དེ་ཉིད་
འདོད་པ་ཡིས། །ཅུང་ཟད་ཡིད་འོང་གང་དང་གང་། །ཤིན་ཏུ་ཁྱད་པར་གྱུར་པ་
610



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཉིད། །དེ་དང་དེ་ནི་བླ་མར་འབུལ། །ཞེས་དང་། དེ་བྱིན་སངས་རྒྱས་ཐམས་ཅད་
ལ། །རྟག་ཏུ་བྱིན་པ་ཉིད་དུ་འགྱུར། །དེ་བྱིན་བསོད་ནམས་ཚོགས་ཡིན་ཏེ། །
ཚོགས་ལས་དངོས་གྲུབ་མཆོག་ཏུ་འགྱུར། །ཞེས་གསུངས་པའི་དོན་ཐུགས་ལ་
བརྣགས་ཏེ་དངོས་སུ་བསྟེན་པའི་རྩ་བའི་བླ་མ་རྣམས་ལ་སྔ་ཕྱིར་གསེར་དངུལ་་་་་
སོགས་འབུལ་བའི་རྣམ་གྲངས་རྒྱ་ཆེ་ཞིང་སྤུས་གཙང་བ་ཡང་དང་ཡང་དུ་ཕུལ་བ་་
ཕལ་ཆེར་དཀྱུས་སུ་གསལ་བ་ལྟར་ལ། སྔོན་དགེ་བཤེས་པོ་ཏོ་བ་ཆེན་པོས།
གཅིག་གིས་དད་རྫས་མེ་ལ་བསྲེགས། །གཅིག་གིས་དད་རྫས་མཁར་དུ་བརྩིགས། །
ངའི་དད་རྫས་དཀོན་མཆོག་སོ་ཅན་གྱི་ཁ་ན། དགེ་འདུན་སོ་ཅན་གྱི་ཁ་ན། ཞེས་
སྐུ་མཆེད་གསུམ་སོ་སོའི་རྣམ་ཐར་གསུངས་པ་བཞིན་ཡབ་རྗེ་རྡོ་རྗེ་འཆང་ཉིད་་་་་་
ནས་ཀྱང་སྐུ་མཆེད་གསུམ་ཀའི་རྣམ་ཐར་བསྐྱངས་པ་ཡིན་ཏེ། ལན་གཅིག་ཡུལ་
དབུས་གཙང་ནི་བསྟན་པའི་འབྱུང་ཁུངས་སུ་གྱུར་པས་བསྙེན་བཀུར་གྱི་བསོད་་་་
ནམས་རླབས་པོ་ཆེ་བསྐྲུན་པའི་འོས་སུ་དགོངས་ཏེ་དངུལ་རྡོ་ཚད་བརྒྱ་དང་ཉི་ཤུ་་
རྩ་གཉིས། རྟ་ཆེན་དྲུག་ཅུ། ཏཱ་བུ་དང་ཡང་ཏ་ཆེས་མང་པོ་བཅས་ཕྱག་རྫས་
གཏོས་ཆེ་བ་འབུལ་བསྐུར་མཛད་དེ། སྐྱབས་མགོན་རྣམ་གཉིས་སོགས་བླ་མ་སྤྲུལ་
སྐུ་རྣམས་ལ་འབུལ་བ་དང༌། སེ་འབྲས་དགེ་གསུམ་སོགས་དབུས་གཙང་གི་
དགོན་སྒྲུབ་སྡེ་མང་པོ་ལ་མང་ཇ་དང་འགྱེད། རྟེན་འགངས་ཅན་དང་གནས་
ཆེན་རྣམས་ལ་མཆོད་པ་སོགས་རྒྱ་ཆེ་བ་བསྒྲུབས། ཚ་ཁོ་རྔ་བ་ཧོར་ཚང་སོགས་ཀྱི་
དགོན་ལག་སོ་སོར་ནམ་ཕེབས་ན་ཡང་མང་ཇ་ཉིན་འཁྱོངས་རེ་དང༌། འགྱེད་
ཕོགས་ཀྱི་ཐེབས་སུ་རྟ་ཟོག་མང་སྐབས་བཅོ་ལྔ་ཉི་ཤུ་ཙམ་དང་ཉུང་མཐའ་ལྔ་དྲུག་
རེ་མ་གནང་བ་མེད་པ་ལྟ་བུ་དང༌། གཞན་ཡང་ཚ་ཁོ་དང་རྔ་བ་ནས་བཟུང་ཧོར་
ཚང་ཡན་ཆད་ཀྱི་དགོན་པ་ཆེ་ཆུང་གང་དུ་ལན་གྲངས་ཇི་ལྟར་ཕེབས་ཀྱང་དགོན་་
པ་དེ་དག་རང་རང་གི་གྲྭ་ཚང་མང་ཉུང་བབས་བསྟུན་གྱིས་འགྱེད་ཐེབས་སུ་རྟ་་་་
611



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཟོག་མང་ཉུང་གང་རིགས་རེ་མ་གནང་བ་མེད། ཡང་ཧོར་ཚང་དང་ཚ་ཁོ་སོགས་
ཐག་རིང་རེ་ལ་ཕེབས་ནས་གདན་སར་ནམ་འབྱོར་ན་ཡང་། དེ་སྐབས་གྲྭ་ཚང་ལ།
མང་ཇ་ཉིན་འཁྱོངས་འགྱེད་བཅས་དང༌། ཡང་ན་རྟ་ནོར་མང་མཐའ་སུམ་ཅུ་རེ་
ནས་ཉུང་མཐའ་བཅོ་ལྔ་ཡར་མར་ཅི་རིགས་རེ་འགྱེད་ཐེབས་དང༌། ལྷ་མོ་ཉིན་གྱི་
གྲྭ་ཚང་ལ་ཡང་དེ་མཚུངས་ཀྱི་རྟ་ཟོག་བབས་བསྟུན་གྱི་འགྱེད་རེ་མ་གནང་བ་མེད་
པ་ལྟ་བུ་ཡིན་པས་སྔ་ཕྱི་བསྡོམས་ན་དངུལ་སྲང་ཁྲི་ཕྲག་དུ་མའི་ཟོང་གིས་ཕྱོགས་་་
བཅུའི་དགེ་འདུན་གྱི་སྡེ་ལ་བསྙེན་བཀུར་ཚད་མེད་མཛད་པར་ངེས། ཐེ་བོ་གཙོ་
བོར་གྱུར་པའི་ཕྱོགས་ཡས་མས་ནས་མི་བསད་ཀྱི་སྟོང་དང་རྐུས་མཇལ་ནས་་་་་་་
བཟུང་ཁྱིམ་གཉིས་མ་མཐུན་པར་བཤད་གླེང་ཕྲན་བུ་བྱུང་བ་ཚུན་ཆད་ཀྱི་སློང་མོ་
བ་རྒྱུན་མི་འཆད་དུ་བྱུང་བ་ལ་གང་འོས་ཀྱི་གནང་སྦྱིན་རྒྱུན་པར་སྩལ། ཐེ་བོ་བ་
རྣམས་ལྷག་པར་རེ་འཁང་ཆེ་བས་གནང་སྦྱིན་ལན་གསུམ་རེ་བྱེད་དགོས་པའང་
ཡོད་ཟེར། གར་ཕེབས་ཀྱི་དགོན་པ་སོ་སོར་འགྱེད་ཐེབས། སྤྱི་འཇོག རྟེན་
བཞེངས་ཀྱི་ཐེབས། འདུ་ཁང་ཐེབས་སོགས་གང་མང་གནང་། ཀིརྟི་མ་དང་། རྐ་
ཆུ་ཁ་བ་སོགས་ཕྱོགས་གར་ཕེབས་སུ་མི་ཁྱིམ་དབུལ་བོ་རྣམས་དྲག་པ་རེས་ཁྲིད་་་་
ནས་དབོན་རྒན་ལ། སློང་མོ་བྱེད་ཚད་ལ་སྟེར་ཆ་དགའ་མོ་རེ་བྱེད་པ་ལྟ་བུ་
གྲངས་ཀྱིས་མི་ཟིན་པ་ཡོད་པར་འདུག གདན་ས་ཕན་ཚུན་དགོན་མ་ལག་གང་
དུ་ཡང་གྲྭ་རྐྱང་ཆས་ཀ་བཀྲེན་པ་རྣམས་ལ་ན་བཟའི་རྒྱུ་དང་། ཇ་མར་ཕྱེ་རྩམ་གྲོ་
ནས་སོགས་ཀྱི་གནང་སྦྱིན་ལན་མང་དང་། ཞབས་དྲུང་སྤྲུལ་སྐུ་རྣམ་པ་ཕྱག་རྫས་
སྲབ་པ་དག་ཀྱང་དགེ་རྒན་རེ་ལ་བཅོལ་ནས་མཐུན་རྐྱེན་མཐའ་དག་ནང་ཆེན་་་་་
གྱིས་ཕུལ་བ་ཡང་ཤིན་ཏུ་མང་། དེར་མ་ཟད་གྲྭ་རྒྱུན་གསར་འཇུག་ཆས་ཀ་མེད་
པ་མང་པོ་ནང་ཆེན་རང་ནས་རྒྱུན་གསོ་བྱེད་པ་ཞིག་ཡིན་པར་འདུག འདུལ་བ་
ལས་ཀྱང་། མཁས་པས་དེ་ལྟར་ཤེས་བྱས་ནས། །དད་ལྡན་ཆགས་པ་མེད་སེམས་
612



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཀྱིས། །ཡོན་གནས་རྣམས་ལ་སྦྱིན་པ་ནི། །དཔའ་བོ་སེར་སྣ་མེད་པས་བསྔགས། །
ཞེས་དང་། སློབ་དཔོན་དབྱིག་གཉེན་གྱིས། འགྲོ་དང་སྡུག་བསྔལ་ཕན་འདོགས་
དང༌། །ཡོན་ཏན་རྣམས་ཀྱི་ཞིང་ཁྱད་འཕགས། །ཞེས་གསུངས་པ་ལྟར་རྣམ་སྨིན་
གྱི་འགྱུར་ཁྱད་ཀྱི་སྒོ་ནས་བཞག་པའི་སྦྱིན་པའི་ཞིང་ཕ་མ་དང་བླ་མ་དང་དཀོན་་་་
མཆོག་དང་དགེ་འདུན་གྱི་སྡེ་སོགས་ཁྱད་པར་དུ་འཕགས་པ་རྣམས་དང་། ལྷག་
པར་དུ་ཉམ་ཐག་པའི་དབུལ་ཕོངས་རྣམས་དག་མི་ཁྱིམ་དབུལ་བོ་རྐྱེན་ངན་གྱིས་་་
གཙེས་པའི་སྡུག་བསྔལ་བ་རྣམས་ལ་སོ་སོའི་རེ་བ་ཡིད་བཞིན་དུ་སྐོང་བར་བྱེད་པ་
སོགས་གཏོང་བའི་སྒོ་ཡངས་པོར་ཕྱེས་སོ། །དེ་ཙམ་དུ་མ་ཟད་གྲྭ་ཚང་རྣམས་ཀྱི་
ཆོས་ཐོག་སོ་སོའི་སྤྱི་རྫས་དང་ཆོས་མཚམས་ཀྱི་རྒྱུན་ཚོགས་ལ་ཇ་ཚུལ་གཏོང་་་་་་
ཐེབས། འཆམ་ཆེན་གྱི་འཆམ་གོས་ཐམས་ཅད་དང་། རུས་རྒྱུན། ཕོད་ཀ ཞྭ་
ནག འབག མེ་ལོང་། ཕུར་བུ་རྣམས་གང་དགོས་དང༌། ཆོས་རྒྱལ་ཡབ་ཡུམ་གྱི་
ཕྱག་མཚན་དངུལ་ལས་བཟོས་པ་དང་དངུལ་གྱི་ཕུད་སྐོང་ཁྱད་མཚར་བསྒྲལ་ཆས་
རྒྱ་ནག་མ་ཆ་ཚང་སོགས་དང་། དུས་འཁོར་གར་འཆམ་གྱི་འཆམ་ལྭ། རུས་རྒྱན། །
བང་ཁེབས། དངུལ་གྱི་ཐོད་སྐམ་གྱི་དབུ་རྒྱན་རྩེ་ཕྲན་དང་ཁ་འགྲམ་དུ་པ་ཏྲ་རིས་
འཁྱིལ་བ་གྲས་མཚུངས། གཙུག་ཏོར། ཅོད་པན་སོགས་ཆ་ཚང་དང༌། དུས་
འཁོར་དང་རྒྱུད་པའི་བདག་འཇུག་དང་རབ་གནས་སོགས་སུ་ཉེ་བར་མཁོ་བའི་་་་
མཆོད་ཆ་ཡོ་བྱད། ཐ་ན་བུམ་རྫས་དང་འདག་རྫས་ཚུན་ཆད་དང་། གྲྭ་ཚང་
གསུམ་ཀར། བུམ་པ། ཀ་པཱ་ལི། དུང་དཀར། དུང་ཆེན། རྒྱ་གླིང་། ཟངས་དུང་།
སྦུབས་སིལ། རྡོ་དྲིལ། ཏིང་ཕོར་གྲངས་མང་། མཆོད་སྐོང་། རྡུལ་ཚོན་གྱི་སྦུ་གུ།
འཕན་གདུགས་རྒྱལ་མཚན། གནམ་རྒྱན། སྨོན་ལམ་ཆེན་མོའི་མཆོད་རྫས་ཀྱི་
སྐོར་ཁ་ཤས། སྐུ་གསུང་ཐུགས་རྟེན། དཔེ་མཛོད་དུ་མདོ་སྔགས་རིག་གནས་ཀྱི་པོ་
ཏི་མང་པོ་སོགས་ཀྱི་སྦྱོར་འཇགས་བློར་མི་ཤོང་བ་ལྟ་བུ་གནང་བར་མཛད་དོ། །
613



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཆོས་ཀྱིས་ཕོངས་ལ་ཆོས་སྟོན་བསླབ་པ་འབོགས། །ཞེས་གསུངས་པ་ལྟར། ཆོས་ཀྱི་
སྦྱིན་པའི་སྒོ་ནས་སྐལ་བཟང་གདུལ་བྱའི་རེ་བ་བསྐང་བའི་ཚུལ་ནི་གོང་དུ་གསལ་་
བ་ལྟར་ལ། སྤྱིར་མཁས་པ་གཞན་གྱིས་དཔེ་ལ་ཕྱི་ནས་བལྟས་ཤིང་སྡུག་རུས་ཙམ་
གྱི་སྒོ་ནས་ཡོན་ཏན་བྲེ་བསོག་ཕུལ་བསོག་བྱས་ཏེ་ཆོས་འཆད་ཉན་ལ་འབད་ཁུལ་་
བྱེད་པ་དང་། རྗེ་འདི་ལྷག་པའི་ལྷས་རྗེས་སུ་བཟུང་ཞིང་རྡོ་རྗེ་རྣལ་འབྱོར་ཟབ་
མོའི་སྟོབས་ཀྱིས་འཆད་རྩོད་རྩོམ་པའི་གཏེར་ཁ་ནང་ནས་རྡོལ་བའི་སྒོ་ནས་་་་་་་་
མཁས་པའི་འཕྲིན་ལས་གསུམ་གྱིས་བསྟན་པའི་འཛིན་སྐྱོང་སྤེལ་བ་གཉིས་རྣམ་་་་
འགྱུར་ཙམ་མཚུངས་ཀྱང་ཅིས་ཀྱང་འདྲ་བ་མ་ཡིན་ཏེ། མཁས་པ་ལ་ལ་མཚོ་
བཞིན་ངང་གིས་གང༌། །ལ་ལ་ཏིལ་མར་བཞིན་དུ་བརྩིར་ལས་བྱུང་། །ལ་ལ་རྒྱལ་
པོའི་བུ་བཞིན་ལྷུན་གྱིས་གྲུབ། །ཅེས་གསུངས་པའི་དཔེ་ལྟར་གྱུར་པ་ནི་ཞལ་སློབ་
རྣམ་དཔྱོད་ཅན་ཀུན་ལ་མཐུན་སྣང་དུ་གྲུབ་པའོ། །དེ་བཞིན་དུ་ཚིགས་སྔ་ཕྱིའི་
སྡོམ་པ་སྩལ་ཏེ་བསླབ་པའི་གཞི་ལ་བཀོད་པའི་གྲངས་ནི་འོག་ཏུ་ཚུལ་ཁྲིམས་ཀྱི་་་་
ཕར་ཕྱིན་གྱི་སྐབས་སུ་འགོད་པར་འགྱུར་ལ། དགེ་བསྙེན་དང་། བསྙེན་གནས་
དང་། ཐེག་ཆེན་གསོ་སྦྱོང་གི་སྡོམ་པ་སྩལ་བ་ཡང་ཆེས་ཤིན་ཏུ་མང་ཞིང༌། སྔགས་
བྱང་སེམས་ཀྱི་སྡོམ་པ་ཕོག་པ་ནི་དབང་ཆེན་རེ་རེའི་སྐབས་སུ་ཡང་ཚོགས་པ་་་་་་
འཛིན་མའི་མདངས་བསྒྱུར་བ་ཙམ་ཡོད་པས་སུ་ཞིག་གིས་བགྲང་བར་ནུས།།
གཞན་ཡང་དགེ་བཅུའི་ཁྲིམས་ལ་བཀོད་པ་དང་། གདུལ་བྱ་སོ་སོའི་བློ་ནུས་དང་
བསྟུན་ཏེ་ཐོས་བསམ་སྒོམ་སྒྲུབ་དང་། ཁ་ཏོན་དགེ་སྦྱོར། མ་ཎི་སྨྱུང་གནས། ཕྱག་
སྐོར་སོགས་ལ་བསྐུལ་བ་ཕེབས་བཞུད་རེ་རེའི་སྐབས་སུ་ཡང་བགྲང་གིས་མི་ལང་་་
བ་རེ་ཡོད་དོ། །
མི་འཇིགས་པ་སྐྱབས་ཀྱི་སྦྱིན་པ་ནི། གནོད་པས་འཇིགས་པ་མ་ལུས་བརྩེ་
བས་བསྐྱབས། །ཞེས་གསུངས་པ་ལྟར། སྔོན་སྐུ་ན་ཕྲ་མོའི་དུས་སུ་སྒར་ལུང་ཤོག་
614



ས་བ
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བཅུ་དང་མཛོད་དགེ་དམེ་བོ་ཤོག་ལྔ་མ་མཐུན་པར་ཡུན་རིང་འཁྲུགས་ཤིང་་་་་་
གཡུལ་ངོར་མི་ཉིས་བརྒྱ་གོ་དགུ་ཙམ་ཤི་ཕན་ཚུན་གཡུལ་ནམ་འཐབ་པའི་ཚེ་ཡང་་
ནམ་མཁར་རྒོད་ཐང་དཀར་སོགས་ཤ་ཟན་གྱི་བྱ་ཚོགས་ལྡིང་བར་འགྱུར་་་་་་
སོགས་སེམས་ཡོད་ཅིག་གིས་ཐོས་ཚེ་སྐྱི་གཡའ་ཞིང་སྙིང་རྗེ་སྐྱེ་བའི་གནས་དེ་ལྟར་
གྱུར་པ་ལུགས་གཉིས་ལ་མཁས་པའི་བླ་དཔོན་ཆེ་རྒུ་གནམ་སའི་ཀ་བ་ལྟ་བུ་དུ་་་་་
མས་ཀྱང་བཟླུམ་མ་ནུས་པར་ཡོད་པ་རྗེ་ཉིད་ཕེབས་ནས་བཀའ་ལུང་ནན་ཆེ་་་་་་
བསྩལ་བའི་ཐུགས་རྗེས་ཚེགས་མེད་དུ་འདུམ་འགྲིག་བྱུང་བ་སོགས། མདོ་སྨད་ལྷོ་
རྒྱུད་ཀྱི་ཕྱོགས་འདིའི་གྲོང་སྡེ་ཆེ་ཆུང་དུ་མ་གཡུལ་འགྱེད་པ་ལ་ཞུགས་པ་བགྲང་་་་་
བར་མི་ནུས་པ་ལྟ་བུ་ཞིག་བདེན་པ་ཡང་དག་པའི་གསུང་དང༌། བྱིན་རླབས་ནུས་
མཐུ་དང་། ཐ་ན་ཕན་ཚུན་དུ་ཕྱག་རྫས་གཏོས་ཆེ་བ་གནང་བ་སོགས་ཐབས་སྣ་
ཚོགས་ཀྱི་སྒོ་ནས་འདུམ་པར་མཛད་དེ་འགྲོ་བ་ཉམ་ཐག་པ་རྣམས་གཅེས་ཤིང་་་་
ཕངས་པའི་སྲོག་གི་འཇིགས་པ་ལས་སྐྱོབ་པར་མཛད་དོ། །དེ་ཙམ་དུ་མ་ཟད།
སྟོད་སྨད་ཀྱི་ཕྱོགས་གང་དུ་ཕེབས་ཀྱང་། ཉེས་མེད་ཀྱི་དུད་འགྲོ་མང་པོ་གསོན་
པོར་མེ་ལ་བསྲེགས་པའི་དམར་བསང་དུ་གྲགས་པ་ཡང་འདི་མུ་སྟེགས་པའི་་་་་་
ལུགས་རང་རེ་སངས་རྒྱས་ཀྱི་བསྟན་པ་དར་བའི་ཡུལ་དུ་མིང་ཙམ་གྲགས་མི་རུང་།
བ་ཞིག་ཡིན་ཞེས་ཉེས་དམིགས་རྒྱ་ཆེར་གསུངས་ཏེ་སྲོལ་ངན་རྒྱུན་བཅད་ནས་་་་་
སེམས་ཅན་མཐའ་ཡས་པའི་སྲོག་བསྐྱབས་ཏེ་མི་འཇིགས་བདེ་བའི་དཔལ་ལ་་་་་་
བཀོད་པ་ཡང་ཤིན་ཏུ་མང༌། ཚ་ཁོ་མཆོག་རྩེ། དམེ་རྒྱལ་པོ་སོགས་དཔོན་ཆེན་
རྣམས་ཀྱི་ཆབ་འབངས་སུ་གཏོགས་པ་དང་མི་གཏོགས་པ་རྣམས་ཆད་ལས་ཀྱིས་་་་
མནར་ཚེ་རྗེ་ཉིད་ཀྱི་སྐུ་དྲུང་དུ་མགོ་བཏགས་སམ། སྐྱབས་ཞུར་འོངས་ན་འཕྲིན་
ཡིག་གནང་བའམ། གསུང་བསྐུར་གྱི་ངོ་ཆེན་མཛད་ནས་ཕན་པ་རྒྱ་ཆེན་པོ་
བསྒྲུབས། དགྲ་རྐུན་གྱིས་ཉེན་པ་རྣམས་ལ་སྐྱེལ་མི་མངགས་པའམ། གསུང་
615



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བསྐུར་མཛད་པ་དང་། ཡི་གེ་གནང་བ་སོགས་ཀྱིས་འཇིགས་པ་ལས་སྐྱོབ། རྐྱང་
ཚའི་ཆུ་ཚན་ཤིན་ཏུ་གྲགས་ཆེ་སྟབས་སྟོད་སྨད་བར་གསུམ་ནས་ནད་ཀྱིས་ཉེན་པ་་
རྣམས་འོངས་མཁན་ཆེས་མང་ཡང་རྐྱང་ཚ་དང་འབྲིང་བ་སོགས་ཀྱིས་འཕྲོག་་་་་་་
བཅོམ་ཤ་སྟག་བྱེད་པས་ལམ་བགྲོད་ཤིན་ཏུ་དཀའ་ཡང་རྗེ་ཉིད་ལན་རེ་ཙམ་་་་་་
ཕེབས་ཚེ་ཐག་ཉེ་རིང་ནས་ཉམ་ཆུང་རྣམས་འཚང་ཀ་བྱེད་པ་ཞིག་ཡོད་ཅེས་ཐོས།
ལྷག་པར་ཐེ་རོང་ན་ཤོག་ཁ་གཉིས་རེ་གྱོད་ལ་ཐུག་ནས་ཕན་ཚུན་མི་རེ་གཉིས་་་་་
བསད་ཚེ་མི་བསད་ཚང་གིས་ཕ་རོལ་བོའི་ནང་ནས་མི་གསོད་པའི་ལག་དམར་་་་་
རམ་གཙོ་བོ་རེ་བཟུང་ཚེ། བཟུང་བཞིན་དུ་གསོད་པའི་སྲོལ་ངན་ཡུལ་ལུགས་སུ་
དར་ཡོད་པའི་སྟབས་ཀྱིས་བཙོན་མི་དེ་ལ་སྲོག་གི་ཐར་བ་མེད་ངེས་ཡིན་འདུག་་་་
ཀྱང་རྗེ་ཉིད་ནམ་ཕེབས་ཀྱང་དེ་འདྲ་རེ་ཡོད་ཚེ། གསུང་གནང་ན་མི་རྩི་བ་ཞིག་
མེད་པས་གསོད་ངེས་ཀྱི་མི་མང་པོ་སྔ་ཕྱིར་འཆི་བའི་འཇིགས་པ་ལས་བསྐྱབས། །
ཡང་དེ་ལྟ་བུའི་གསོད་ངེས་ཀྱི་མི་ཁྱོ་ཁོ་ཟམ་ཚ་སོག་ཕྱོགས་ལས་ཀྱང་སྲོག་བསྐྱབས་
པ་མང་ཟེར། གཞན་ཡང་སྐམ་ལུག་གསོད་ངེས་མང་པོ་ཚེ་བླུ་བྱས་པ་དང་།
ཕྱོགས་ཡས་མས་ནས་ཚེ་གླུ་ཁྲི་ཕྲག་མང་པོ་ཁས་ལེན་བྱེད་དུ་བཅུག་པ་ལྟ་བུ་ཤིན་་་་
ཏུ་མང་། ཡང་སྐྱ་མི་ཞིག་གིས་ལུག་བརྒྱ་ལྷག་ཏུ་ཉེ་བ་རྒྱ་ནང་དུ་འདེད་པ་
གཟིགས་འཕྲལ་ཐུགས་ཀྱིས་མ་བཟོད་པར་ཉོར་བཅུག་སྟེ་ཚེ་བླུ་བྱས་པ་དང་།
ཡང་ཡོན་བདག་གཅིག་གིས་ཁོར་ལུག་ཆེ་བ་སུམ་བརྒྱ་ཙམ་ཡོད་པ་རྒྱུ་ལ་བཙོང་་་་་
ནས་དེའི་དགེ་བ་ཞིག་བྱེད་དགོས་ཞུས་པར། དེ་ཐམས་ཅད་མ་བཙོང་བར་ཚེ་གླུ་
བྱས་ན་དགེ་བ་དེ་བཟང་ཚུལ་གསུང་བ་ལྟར་ལུག་སུམ་བརྒྱ་བོ་ཁོང་ལ་ཕུལ་ཏེ་་་་
ཐམས་ཅད་ཚེ་བླུ་བྱས་པ་དང་། ཡང་ཁྱིམ་ཚང་ཞིག་གིས་ཆེ་ལུག་བརྒྱ་ཙམ་ཕུལ་
བ་ཡང་ཚེ་བླུར་བཏང་བ་སོགས་དེ་འདྲ་ཤིན་ཏུ་མང་ཡང་རེ་རེ་ནས་འབྲིར་མི་་་་་
ལང་། ཡང་རང་གི་ལྷ་སྡེ་ཡོད་ཚད་ཀྱིས་ཇག་བརྐུས་སོགས་གཏན་ནས་བྱས་མི་
616



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆོག་པ་དང༌། ལྷ་མོ་དང་མ་དགོན་གྱི་ཉེ་འཁོར་ན་གླ་བ་སོགས་རི་དྭགས་མང་དུ་
ཡོད་པ་བསད་མི་ཆོག་པ་དང་། ལྷ་སྡེ་རྐ་ཆུ་ཁ་བ། རྨ་རྨེ་འདྲེས་མཚམས་ཡན་
ཆད་ནས་སྟོད་ཀྱི་བྲག་རིའི་བར་གྱི་དགོ་བ་དང་འཕྱི་བ་སོགས་བསད་མི་ཆོག་པ་་་་
དང༌། ཚ་ཁོ་ན་ཤ་འདེད་ཅེས་གྲགས་པ་ཤ་བ་མང་པོ་ནགས་སུ་ཡོད་པ་དེའི་
མཐའ་དམག་གིས་བསྐོར་ཏེ་ནགས་དཀྱིལ་ནས་ཀུ་ཅོ་མང་པོ་ལབ་ཚེ་ཤ་བ་རྣམས་
ནགས་མཐར་བྲོས་ཡོང་བ་མང་པོ་དུས་གཅིག་ལ་གསོད་པའི་ལུགས་སྲོལ་ཡོད་པ་་་
རང་གི་ལྷ་སྡེ་རྣམས་ནས་དེ་འདྲ་བྱས་མི་ཆོག་པ་དང༌། དེ་ཕྱོགས་ཀྱི་སྡེ་ཆུང་ཝམ་
པ་སོགས་སུ་ཕག་བསད་མི་ཆོག་པའི་ཁྲིམས་དང་། དེ་མཚུངས་ཕྱོགས་ཡས་མས་
སུ་གླ་རྒྱུ་དང༌། ཤ་རྒྱ་འཛུགས་པ། འཕྱི་བ་གསོད་པ་སོགས་སྲོག་གཅོད་ཀྱི་རྒྱུན་
བཅད་པ་ཡང་ཤིན་ཏུ་མང་ངོ༌། །གཞན་ཡང་། ཆང་དང་། ཐ་མ་ཁ་སོགས་ཀྱི་
རྒྱུན་མང་དུ་བཅད་ཅིང༌། དེ་དག་གི་ཉེས་དམིགས་རྒྱུན་དུ་གསུངས་པས། གདན་
ས་རང་གི་དགོན་མ་ལག་ཏུ་གཏོགས་ཚད་ན་སྣ་ཐ་ཙམ་ཡང་འཐེན་མཁན་ད་ལྟའི་
བར་དུ་གཏན་ནས་མེད་པར་གྲགས།
གཉིས་པ་ཚུལ་ཁྲིམས་ཀྱི་ཕར་ཕྱིན་ལ་གསུམ་ལས། སྲོག་ལ་བབས་ཀྱང་ཉེས་
སྤྱོད་ཕྲ་མོའང་སྡོམ། །ཞེས་གསུངས་པ་ལྟར། ཉེས་སྤྱོད་སྡོམ་པའི་ཚུལ་ཁྲིམས་ནི་
གོང་དུ་རྒྱས་པར་བཤད་པ་བཞིན་སྡོམ་གསུམ་སྤྱི་དང་། ཁྱད་པར་དུ་བསྟན་པའི་
རྩ་བར་སོ་སོར་ཐར་བའི་ཕམ་པ་དང་ལྷག་མ་ལྟ་ཞོག ཐ་ན་མཐང་གོས་ཟླུམ་པོར་
མ་བགོས་པ་དང་། རྩང་པ་དང་འཇོལ་བ་སོགས་གོས་ལ་བརྟེན་པ། མཆོང་བ་
དང་བརྐྱང་བསྐུམས་ཀྱིས་འགྲོ་བ་སོགས་འགྲོ་བའི་ཉེས་པ། སྟན་ལ་མ་བརྟག་
པར་སྡོད་པ་སོགས་འདུག་པའི་ཉེས་པ། ཁམ་ཧ་ཅང་ཆེ་བ་དང་ཆུང་བ་སོགས་
ཟས་ལ་བརྟེན་པ་སོགས་ཉེས་བྱས་ཕྲ་མོས་ཀྱང་མ་གོས་པ་སྐུ་དྲུང་དུ་ཡུན་རིང་་་་
གནས་པ་རྣམས་ལ་ངེས་པ་ལྟར་ཡིན་ལ། མདོར་ན་ཚུལ་ཁྲིམས་དང་ཆག་དང་
617



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འཆབ་དང༌། སྤྱོད་ལམ་ཡོངས་སུ་དག་པ་ལ་བརྟུལ་ཞུགས་ལས་ནམ་ཡང་མི་
འདའ་བས་ན་དགེ་བཤེས་ཤར་པས། སྤྱིར་ལེགས་ཉེས་ཅི་བྱུང་ཡང་ཆོས་ལ་
བརྟེན་པ། དེའི་ནང་ནས་ཀྱང་འདུལ་བ་ལ་བརྟེན་ན་བལྡབ་ཀྱང་མི་དགོས། ཞེ་
གཙང་བ། རྟག་ཐུབ་པ། ཉམས་དགའ་བ། མཐའ་བཟང་བ་ཡིན། ཞེས་གསུངས་
པ་ཇི་ལྟ་བ་བཞིན་དུ་གྱུར་ཏོ། །དེས་ན་སྡོམ་བརྩོན་འདུལ་བ་འཛིན་པ་རྣམས་ལ་
རྒྱལ་བས་གསུངས་པའི་ཡོན་ཏན་ཇི་སྙེད་ཅིག་ཡོད་པ་ཐམས་ཅད་རྗེ་འདི་ལ་མིག་
མཐོང་ལག་ཟིན་གྱི་ཚུལ་དུ་མངའ་བ་ནི་རྣམ་དཔྱོད་དང་ལྡན་པ་རྣམས་ཀྱིས་ཤེས་་་
སླའོ། །གཞན་ལ་ཚིགས་སྔ་ཕྱིའི་སྡོམ་པ་འབོག་པའི་ཚེ་ཡང་སྟོན་པའི་སྐུ་དང་ལས་
ཆོག་གི་གླེགས་བམ་གྱི་མདུན་དུ་མཆོད་པ་གཙང་ཞིང་ཡིད་དུ་འོང་བ་བཤམས་ཏེ།
ལས་གྲལ་བ་རྣམས་ཀྱིས་བཤགས་སྡོམ་ཚུལ་དང་མཐུན་པ་སྔོན་དུ་བཏང་ནས་་་་་་
དངོས་གཞིའི་སྐབས་སུ་ཀུན་སློང་འཆོས་པ་ཡིད་འཁུལ་ངེས་ཀྱི་བཤད་པ་རྒྱས་་་་་་
བསྡུས་འཚམས་པའི་སྒོ་ནས་བརྡ་སྤྲོད་པ་དང་བཅས་ཆོ་ག་ཚིག་ཕྱེད་ཙམ་ཡང་མ་
འཁྲུལ་བ་དང་། ཕྱག་ལེན་ཡང་ཆ་ཐམས་ཅད་ནས་གང་ཞིབ་གནང་བ་ཞིག་ཡོད་
ལ། མཇུག་ཏུ་ཡང་ལྟུང་བ་སྡེ་ལྔ་སོ་སོའི་བསྲུང་མཚམས་ངོས་ཟིན་པའི་སྒོ་ནས་
རྒྱུད་ལ་སྡིག་ལྟུང་གིས་མ་གོས་པ་བྱེད་དགོས་ཚུལ་གྱི་ཞལ་གདམས་ཀྱང་ཐུགས་་་་་
བརྩེ་བས་འདོམས་པར་མཛད་དོ། །རྗེ་འདི་ཉིད་ལས་ཚིགས་སྔ་ཕྱིའི་སྡོམ་པ་
མནོས་པའི་མཁན་བུ་ཡང་རགས་རྩིས་ཙམ་དུ་སུམ་སྟོང་ལྔ་བརྒྱ་ལྷག་ཙམ་ཡོད་་་་
པར་མངོན་ཡང་གྲངས་ཞིབ་པར་མ་ངེས། ཕྱིན་དྲུག་ལ་སོགས་བསྐྱེད་གནས་གོང་
འཕེལ་བྱ། །ཞེས་གསུངས་པ་ལྟར། ཕྱིན་དྲུག་ཉམས་བཞེས་ཀྱི་མཐིལ་དུ་མཛད་པ་
ནི་དགེ་བ་ཆོས་སྡུད་ཀྱི་ཚུལ་ཁྲིམས་ཡིན་ལ། ཚུལ་ཁྲིམས་ལ་བརྟེན་སེམས་ཅན་
ཐམས་ཅད་ཀྱི། །དོན་ཀུན་ཁ་ན་མ་ཐོ་མེད་པར་བསྒྲུབ། །ཅེས་གསུངས་པ་
ལྟར། སེམས་ཅན་དོན་བྱེད་ཀྱི་ཚུལ་ཁྲིམས་ནི་གོང་འོག་ཏུ་རྒྱས་པར་འབྱུང་བ་
618



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལྟར་ཡིན་པས་སྨོས་མི་དགོས་སོ། །
བཟོད་པའི་ཕར་ཕྱིན་ལ། གནོད་བྱེད་གང་ལའང་ཇི་མི་སྙམ་པར་བཞག །
ཅེས་གསུངས་པ་ལྟར། གནོད་བྱེད་ལ་ཇི་མི་སྙམ་པའི་བཟོད་པའི་ཉམས་བཞེས་
ནི་དུས་རྒྱུན་དུ་ཡང་སྐུ་དབོན་སོགས་དང་མི་མཐུན་པ་དང༌། ངན་སེམས་འཆང་
བ་སྐད་ཀྱི་མི་སུ་འདྲ་བྱུང་ཡང་ཐུགས་དགྱེས་ཉམས་ལྷག་པར་གནང་བ་ཞིག་ཡོད་་
ལ། དེ་རིགས་ཀྱིས་ལྐོག་ཏུ་ལུང་བསྟན་ཞུ་བ་སོགས་བྱུང་ན་ཡང་ཐུགས་བརྩེ་བས་
སྒོ་ནས་བླང་དོར་གྱི་གནས་རྣམས་ནན་ཏན་དུ་གསུང་བར་མཛད། སྔོན་སྐུ་ན་ཕྲ་
དུས་མ་དགོན་དུ་ལོ་མཚམས་ལ་བཞུགས་སྐབས། ཐེ་རོང་བྲག་སྒམ་ན་སྡེ་བ་བཞི་
ཡོད་པ་ཕན་ཚུན་མ་མཐུན་པར་གདོང་བ་ཟེར་བའི་གྲོང་བ་དེས་གྱོད་དོན་དགོན་་
པ་ལ་བཞག་སྟེ། དགོན་ལག་ལྷ་བསོ་དགོན་གྱི་གྲྭ་བ་ཞིག་བཙོན་དུ་བཟུང་བས་
རྐྱེན་བྱས་ཏེ། གདན་སའི་སེར་དམག་གིས་མི་མ་བསད་ཀྱང་གདོང་བའི་ཁང་བ་
ལྔ་བཅུ་ཙམ་ཡོ་བྱད་དང་བཅས་པ་མེ་ལ་བསྲེགས། ཚུར་གྲྭ་བ་བཞི་བསད་དེ་
འཁྲུགས་གཞི་ཆེར་སོང་བ་གསན་འཕྲལ། བཀའ་ལས། ཁྱེད་ཚོའི་གྲྭ་ཚང་གི་བྱ་བ་
ལ་མི་འོས་པའི་ལས་ཚབས་ཆེན་དེ་འདྲ་བྱེད་ན། བདག་དེར་གཏན་ནས་མི་
ཕེབས་ཞེས་བཀའ་བཀྱོན་དྲག་པོ་གནང་བས། སྐུ་དབོན་འཇིགས་མེད་དང་། སྐུ་
ཚབ་བླ་མ་སོགས་ཀྱིས་འགྱོད་བཤགས་ཡང་ཡང་ཕུལ་ནས་ཕྱིན་ཆད་དེ་འདྲ་མི་་་་་
བྱེད་པར་ཁས་བླངས། གྲྭ་ཚང་གིས་ཀྱང་ལྟུང་བཤགས་དང་ཡིག་བརྒྱ་སོགས་
གྲངས་མང་པོ་བསྒྲུབས་ཤིང་། གསུང་བཀོད་བཞིན་གདོང་བའི་སྡེ་བ་སླར་ཆགས་
པའི་ཆེད་དུ་རྒྱུ་ནོམ་མང་པོ་བྱིན་པས་སླར་གདན་སར་ཕེབས་ཐུབ་ཙམ་བྱུང་། ལོ་
དེའི་སྟོན་རྗེ་ཉིད་ཐེ་རོང་ཕྱོགས་སུ་ཕེབས་སྐབས་གདོང་བའི་སྡེ་ཤུལ་དུ་བྱོན་ནས་
ཕྱག་ནས་འཐོར་ཞིང་ཐུགས་སྨོན་མཛད་པས་ད་ལྟ་དེ་རྣམས་མི་ཕྱུགས་ལོངས་་་་་
སྤྱོད་དང་བཅས་པ་སྔར་ལས་ཀྱང་རྒྱས་བཞིན་ཡོད་ཅེས་གྲགས། སྔོན་ཧོར་གྱི་
619



，
སྒྲི
རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཇག་པས་རྐ་ཆུ་ཁ་བའི་སུ་རུག་གི་རྟ་མང་པོ་དེད་སྐབས་ར་མདའ་སླེབས་ཏེ་ཇག་་་
མི་མང་པོ་བསད་རྟ་རྣམས་སླར་འཕྲོག་ཚུལ་ཞུས་སྐབས་ཤི་བོ་ཉམ་ཐག་དེ་རྣམས་་
སྙིང་རྗེ། ཨོཾ་བཛྲ་ས་ཏྭ་ཧཱུཾ་ཛ། ཞེས་རྣམ་ཤེས་དགུག་གཞུག་ལན་གསུམ་གྱི་སྒོ་ནས་
འཕོ་བའི་དམིགས་པ་དང་བསྔོ་སྨོན་མཛད་པར་ཞམ་རིང་བ་རྣམས་མི་དགའ་བ་་་
འབྱུང་ཞིང༌། སྐུ་ཚབ་བླ་མས་དེ་རྣམས་ཇག་ལ་ཡོངས་ནས་རང་རེའི་རྟ་དེད་ན་
དེ་འདྲ་ལོས་ཡིན། དེ་བས་འགོ་བ་མཚོན་གྱིས་རྨས་པ་ལ་གསུང་བརྟག་གནང་བ་
གལ་ཆེ་ཚུལ་ཞུས་པར། ང་ལ་དེ་རྣམས་ལ་ཁྱད་མེད་ཅེས་གསུངས་པའི་གནས་
ཚུལ་དབོན་རྒན་ལ་ཞུས་པར། དབོན་པོས་སྔོན་སྐུ་ན་ཕྲ་མོའི་དུས་ཀྱི་ཆིབས་རྟ་གྲོ་
དཀར་ཟེར་བ་ཡུན་རིང་ཆིབས་ཤིང་ཐུགས་རྩིས་ཆེ་བ་ཞིག་ཡོད་པ་ཇག་མི་རྣམས་
ཀྱིས་རྒྱབ་ཏུ་སྒ་ངན་ཞིག་བཞག་ནས་བཀོལ་བཞིན་ཡོད་པ་ཞུས་ན་དེ་དག་ལ་མི་་་
མཉེས་པར་ཐུགས་དམིགས་རེ་ཨེ་གནང་སྙམ་ནས་དེའི་རྒྱུ་མཚན་དང་སྔོན་ཆད་་་་་
རང་རེ་ལ་དེ་འདྲ་བྱེད་མི་མེད་ཚུལ་སོགས་མང་ཙམ་ཞུས་པར། དེ་རྣམས་ཇག་པ་
རེད་མོད་དེ་འདྲ་ལོས་ཡིན་གསུངས་པས་དབོན་པོ་ཡང་མི་དགའ་བ་བྱུང་། དམུ་
རྒོད་སྡིག་ཅན་འགའ་རེས་ལོག་སྒྲུབ་དང་མནན་གཏད་ཚུན་ཆད་བྱས་པ་ཡང་་་་་་
ཡོད་སྣང་མོད་དེ་དག་ལ་མི་དགྱེས་པ་མེད་པར་མ་ཟད་དེ་དག་ལ་ཇི་མི་སྙམ་པའི་་
ངང་ནས་ལྷག་པར་བརྩེ་བའི་ཡུལ་དུ་མཛད་ཅིང་། སྐབས་ཤིག་དཔོན་པོ་ནད་པ་
ཞིག་སྐྱབས་གནས་ལ་འོངས་ནས་ནད་སོས་ཀྱང་རེ་ཞིག་རང་ཡུལ་དུ་འགྲོ་རྒྱུར་་་་་་
གསུང་བརྟག་མ་ཆུད་པར་བསྡད་སྐབས་ཁོའི་ཡུལ་མི་འགའ་ཞིག་གིས་ནད་སོས་་་་
ནས་དཔོན་པོ་ཕྱིར་མངགས་དགོས་ཚུལ་སོགས་ཞུ་ཚིག་རྩུབ་མོ་འགའ་རེ་ཕུལ་་་་་་
སོང་བར་སོང་མི་ཆོག་པའི་རྒྱུ་མཚན་དྲང་བོར་གསུངས་པས། དྲུང་འཁོད་རྣམས་
ཚིག་པ་ཟོས་པར། ཁོང་ནས་ཁྱེད་ཚོ་དེ་ལ་སེམས་འཁྲུགས་རྒྱུ་ཅི་ཡོད། ཁོང་ཚོས་
ཅི་ཡང་མ་ཤེས་པ་རེད་མོད། སྙིང་རྗེ་གསུངས། ཡང་བཞག་སྡོམ་དཔོན་བསྟན་
62)



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྱིས་དམག་མངགས་ཏེ་དོན་མི་འོས་པ་འགའི་ཆེད་དུ་ལྷ་མོའི་ནང་ཆེན་མཛོད་་་་་
དགེ་ཚང་གི་དཔོན་པོ་བསད་སྐབས་དེ་འདྲ་གཏན་མི་འོས་པའི་རྒྱུ་མཚན་ཞུས་་་་་
པར། གསོན་གཤིན་གཉིས་ཀ་ལ་མཉམ་པར་སྙིང་རྗེ་མཛད་པ་ལས་ཐུགས་ཁྲོ་
ཉམས་ཅུང་ཟད་ཀྱང་མི་གནང་། དེའི་སྟབས་ཀྱིས་དཔོན་རྒན་ཚང་ནས། སྔར་ཁོ་
བོའི་རྐང་བ་ནད་གཞི་ལྕི་བ་ཞིག་གིས་ཟིན་སྐབས་འགའ་རེས་ཁྱོད་ཀྱིས་སྐུ་མདུན་་
དུ་ནན་ཞུ་བྱས་ན་སྔ་མྱུར་དུ་དྭངས་པའི་ཐབས་ཤིག་ལོས་གནང་ཟེར་ཡང་། ཁོ་
བོའི་བསམ་པ་ལ་རྡོ་རྗེ་འཆང་ཐམས་ཅད་ལ་ཐུགས་སྙོམས་པར་བཞུགས་པས་ན་་་
ཁོ་བོ་ལ་གཞན་ལས་ལྷག་པ་ཅི་ཡང་མི་གནང་སྙམ་པ་ལས་མེད་ཟེར་བ་སོགས་་་་་
དུས་རྒྱུན་དགྲ་གཉེན་མཉམ་པར་གཟིགས་པ་སོགས་ཤིན་ཏུ་ཡ་མཚན་པའི་རྣམ་་་
ཐར་མང་། དེར་མ་ཟད་སྔོན་ཉིན་སྲིབ་ཀྱི་དགོན་པ་གཉིས་ཕན་ཚུན་མི་མཐུན་
པར་འཐབ་འཛིང་དང་སྲོག་འཕྲོག་རེས་བྱེད་པའང་བྱུང་མོད། ད་ལྟ་དགེ་འདུན་
རྣམས་ཐུགས་མཐུན་ཞིང་དེ་འདྲའི་གཏམ་ཙམ་ཡང་མེད་པ་ཀུན་ལ་ངེས་པ་ལྟར་་་་
ཡིན། སྡུག་བསྔལ་གང་བྱུང་བདག་གིར་དང་དུ་ལེན། །ཞེས་གསུངས་པ་ལྟར་ཕལ་
བ་གཞན་ཞིག་ཡིན་ཚེ་རྗེ་འདིའི་ལོ་ཟླ་དང་སྐུ་ཚེ་གཅིག་གི་མཛད་པ་མི་དགོས་་་་་
ཉིན་གཅིག་གི་མཛད་པ་དེ་འདྲ་ཡང་ཁམས་ཀྱིས་མི་ལྕོགས་པ་ལྟ་བུ་ཡིན་མོད། རྗེ་
འདིས་རྒྱུན་གྱི་ཉམས་བཞེས་དང༌། ཆོས་འཆད་ཉན་དང་། དཔེ་གཟིགས་སོགས་
ཉམས་པ་མེད་པའི་ངང་ནས་ཡས་མས་སུ་ཕེབས་བཞུད་སོགས་སྤྲོས་པ་རྒྱ་ཆེན་པོ་་
དང་བསྟན་པ་དང་འགྲོ་བའི་དོན་རླབས་པོ་ཆེ་མཐའ་དག་བསྒྲུབས་ཀྱང་སྐྱོ་ངལ་་་
གྱི་རྣམ་པ་ཅུང་ཟད་ཀྱང་མེད་པར་ཐུགས་སྤྲོ་བཞིན་བཞུགས་པ་ཞིག་ཡོད་ལ།
དབང་ཆེན་སོགས་ཀྱི་སྐབས་སུ་ཡང་། ཕྱག་ལེན་ཕྲ་ཞིབ་དང་གསུང་བཤད་ཞིབ་
རྒྱས་གནང་ཞིང་། ཚོགས་མང་ལ་བུམ་ཆུ་བརྒྱུད་པ་སོགས་ལ་ཡང་རྗེ་ཉིད་ཕེབས་
ཏེ་གནང་བས། ཞབས་ཕྱི་རེས་སྐུ་ངལ་ཆེའམ་ཞུས་ཚེ། འདི་དག་ངའི་ལས་སྐལ་
621



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡིན་པས་དཀའ་ཚེགས་མེད། དབང་ཉན་པ་འདི་ཐམས་ཅད་ང་ལ་རེ་ལྟོས་ཆེན་
པོ་བྱེད་འདུག་ཅིང་། ཐང་མཐའ་ན་ཡོད་པ་རྣམས་ཀྱིས་དྲིལ་བུའི་སྒྲ་ཙམ་ཡང་མ་
ཐོས་པར་ཡོད་པས་བུམ་ཆུ་ཞིག་ངས་མ་བླུད་ན་སྙིང་རྗེ་བ་ཡིན། གསུངས་པ་ཡང་
ཐེག་ཆེན་ལམ་གྱི་གཞུང་ཤིང་བྱང་ཆུབ་ཀྱི་སེམས་དང་སྡུག་བསྔལ་དང་ལེན་གྱི་་་་་
བཟོད་པ་ལ་གོམས་པའི་འབྲས་རྟགས་ཡིན་ནོ། ། །
ཆོས་ལ་ངེས་སེམས་ནི། དཀོན་མཆོག་བདག་མེད་རྒྱལ་དང་རྒྱལ་སྲས་མཐུ། །
ལས་འབྲས་བྱང་ཆུབ་ལམ་ཆོས་ལ་མོས་སྦྱང་། །ཞེས་གསུངས་པ་ལྟར། དཀོན་
མཆོག་གསུམ་སོ་སོའི་ཡོན་ཏན་དང༌། བདེན་པ་བཞིའི་བླང་དོར་དང་འཇུག་
ལྡོག་སོགས་དད་པ་དང་མངོན་དུ་བྱ་བ་དང་བླང་དོར་བྱ་བའི་ཡུལ་ཐམས་ཅད་ལ་
ཡུལ་གྱི་གནས་ལུགས་ཇི་ལྟ་བ་བཞིན་དུ་གཟིགས་པའི་ཐུགས་དེས་ཁྱད་པར་ཅན་་་་
འདྲོངས་པ་དང་། ཁྱད་པར་དུ་གནོད་པ་དང་སྡུག་བསྔལ་སོགས་ཀྱི་འཁོར་
གསུམ་བདེན་མེད་དུ་གཟིགས་པའི་མཉམ་གཞག་གི་སྟོབས་ཀྱིས་རྗེས་ཐོབ་ཏུ་ཡང་
རང་རེ་ཐ་མལ་པ་ལ་ཡིད་བདེ་མི་བདེ་དང་། དགའ་ཁྲོ་སོགས་ཀྱི་རྒྱུར་གྱུར་པའི་
སྤྲོས་པ་ཇི་སྙེད་ཅིག་མཆིས་པ་ཐམས་ཅད་སྒྱུ་མ་དང་རྨི་ལམ་ལྟ་བུར་ངེས་པའི་་
ངེས་ཤེས་ཀྱིས་སྐུ་གསུང་ཐུགས་ཀྱི་མཛད་པ་ཐམས་ཅད་ལ་རྒྱས་བཏབ་པའི་་་་་་་
མཐུས་བསྟན་པ་དང་འགྲོ་བའི་དོན་དཔག་པར་དཀའ་བ་བསྒྲུབ་པའི་ཆེད་དུ་་་་་་
གནོད་པ་དང་སྡུག་བསྔལ་ཅི་ཙམ་བྱུང་ཡང་གླང་པོ་ཆེ་ལ་ཚེར་མ་ཟུག་པ་བཞིན་་་
ཅིར་ཡང་མི་རྩི་བར་ལྷོད་ཏིང་ངེ་བའི་ངང་ལ་བདེ་ཆམ་མེར་བཞུགས་པར་མ་ཟད།
དེ་དག་གིས་རྐྱེན་བྱས་ནས་མེ་ལ་བུད་ཤིང་བསྣན་པ་བཞིན་ཐུགས་སྟོབས་ལྷག་་་་་
པར་འཕེལ་བ་ནི་ཐེག་ཆེན་མཐོང་ལམ་གྱི་ཡོན་ཏན་ངེས་པར་ཆོས་ཐམས་ཅད་ལ་་
བདེ་བས་ནོན་པ་ཞེས་བྱ་བའི་ཏིང་ངེ་འཛིན་ཁྱད་པར་ཅན་ཐོབ་པའི་འབྲས་་་་་
རྟགས་འཁྲུལ་བ་མེད་པ་ཡིན་ཏེ། ཡབ་སྲས་མཇལ་བའི་མདོ་ལས། གང་གི་ཚེ་
622



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བྱང་ཆུབ་སེམས་དཔས་ཆོས་ཐམས་ཅད་ལ་བདེ་བས་ནོན་པའི་ཏིང་ངེ་འཛིན་་་་་
ཐོབ་པར་གྱུར་པ་དེའི་ཚེ་བདུད་ཀྱི་ལས་ཐམས་ཅད་ཀྱིས་མི་འཕྲོགས་ཤིང་མི་་་་་་
འཁྲུགས་པར་འགྱུར་རོ། །ཞེས་གསུངས་པ་ལྟར་རོ། །
བརྩོན་འགྲུས་ཀྱི་ཉམས་བཞེས་ལ། དགེ་བ་ཆོས་སྡུད་ནི། ཕྱིན་དྲུག་བསྐྱེད་
གནས་སྤེལ་ལ་སྤྲོ་བ་བསྐྱེད། །ཅེས་གསུངས་པ་ལྟར། རྗེ་འདི་ཉིད་གང་དུ་བྱོན་
ཀྱང་ཀློག་པ་ཐོས་བསམ་གྱི་འཁོར་ལོ་དང་། སྤོང་བ་བསམ་གཏན་གྱི་འཁོར་ལོ་
དང་། བྱ་བ་ལས་ཀྱི་འཁོར་ལོ་སྟེ་འཁོར་ལོ་གསུམ་དང་། ཕར་ཕྱིན་དྲུག་སོགས་ཀྱི་
སྒོ་ནས་བསྟན་འགྲོའི་དོན་བསྒྲུབ་པའི་མཛད་པ་ཆུ་ཆེན་གྱི་གཉེར་མ་བཞིན་་་་་་
གཅིག་རྗེས་གཅིག་མཐུད་ཀྱི་སྤྲོས་པ་རྒྱུན་མི་འཆད་པས་ཐ་ན་གསོལ་བ་བཞེས་་་་་
ལོང་ཙམ་ཡང་དཀའ་བ་ལྟར་ཡོད་ཀྱང་ཐུགས་ལ་སྐྱོ་སུན་དང་སྐུ་གཟུགས་ལ་ངལ་་
དུབ་མེད་པར་མ་ཟད་བསྟན་འགྲོའི་དོན་ལ་གཅིག་ཏུ་དགོངས་པའི་ཐུགས་སྟོབས་
འགྱུར་བ་མེད་པ་ཞིག་ཡིན་པ་ནི་སྨོས་མི་དགོས་ལ། དེ་དག་གི་མཐུས་རྗེ་འདིའི་
བཤད་པ་དང་སྒྲུབ་པའི་མཛད་པ་ཐམས་ཅད་ཐུགས་ཀྱི་བཞེད་པ་བཞིན་ལྷུན་་་་་
གྱིས་འགྲུབ་པ་ནི་རྒྱུས་ཡོད་ཀུན་ལ་ངེས་པ་ལྟར་ཡིན་ཏེ། ཕར་ཕྱིན་བསྡུས་པ་ལས།
འཇིག་རྟེན་དག་ན་བཟོ་གང་ཅི་ཡོད་དང་། །འཇིག་རྟེན་འདས་བཟོ་གང་དག་ཅི་
ཡོད་པ། །བརྩོན་འགྲུས་བརྩམས་ལ་རྙེད་པར་མི་དཀའ་ན། །མཁས་པ་སུ་དག་
བརྩོན་འགྲུས་སྟོབས་ཀྱིས་སྐྱོ། །ཞེས་དང༌། ཡོངས་སུ་སྐྱོ་མེད་བརྩོན་འགྲུས་ཆེ་
ལྡན་ན། །མི་འཐོབ་མི་འགྲུབ་རྣམ་པ་གང་ཡང་མེད། །ཅེས་གསུངས་པ་ལྟར་རོ། །
དེར་མ་ཟད། ཚོགས་གཉིས་བསྐྱེད་གནས་སྤེལ་བའི་གོ་ཆ་བགོ །ཞེས་དང༌། ཚུལ་
ཁྲིམས་ལ་བརྟེན་སེམས་ཅན་ཐམས་ཅད་ཀྱི། །དོན་ཀུན་འབད་པས་བསྒྲུབ་ལ་སྤྲོ་
སེམས་བསྐྱེད། །ཅེས་གསུངས་པ་ལྟར། གོ་ཆའི་བརྩོན་འགྲུས་དང༌། སེམས་ཅན་
དོན་བྱེད་ཀྱི་བརྩོན་འགྲུས་ཀྱི་ཉམས་ལེན་ནི། ད་ལྟ་དུས་སྙིགས་མའི་མཐར་
623



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སླེབས་པས་སེམས་ཅན་རྣམས་དམུ་རྒོད་ཅིང་གདུལ་དཀའ་བ་དང་། ལོག་ལྟ་ཆེ་
ཞིང་སྒོ་གསུམ་གྱི་སྤྱོད་པ་ཚེར་མ་ལྟར་རྩུབ་པའི་ཡུལ་དུས་འདི་ལྟ་བུར་ཡང་ཐུགས་
སྐྱོ་ངལ་མེད་པར་མཁའ་ཁྱབ་ཀྱི་བསྟན་འགྲོའི་དོན་རླབས་པོ་ཆེ་སྒྲུབ་པ་ཁོ་ན་ལ་་་་
རྩེ་གཅིག་ཏུ་གཞོལ་བའི་གོ་ཆའི་བརྩོན་འགྲུས་སོགས་ལ་གནས་པའི་རྟེན་འབྱུང་་་་་
གི་མཐུས་སྐྱེ་རྒུ་ཐམས་ཅད་རླུང་གིས་བསྡུས་པའི་ཤིང་ལོ་བཞིན་དུ་དཀའ་ཚེགས་་་
མེད་པར་དབང་དུ་འདུས་ཤིང༌། བཀའ་བཞིན་སྒྲུབ་པ་ལ་འགྲན་པ་བཞིན་དུ་
བརྩོན་པ་དང་། དགའ་ཞིང་བྱམས་པའི་སེམས་ཀྱིས་དོན་གནས་ཀྱི་བསྔགས་པ་
བརྗོད་པའི་ཚུལ་ལ་ངང་གིས་གཞོལ་བ་སྟེ། ཚོམས་ལས། རང་གི་དོན་ནི་མེད་པ་
ལ། །འདི་ལྟར་གཞན་རྣམས་དགའ་འགྱུར་ཞིང༌། །མཐོང་བའི་ཆོས་ལ་བསྔགས་
པ་དང་། །ཕ་རོལ་དུ་ཡང་བདེ་འགྲོར་འགྱུར། །ཞེས་དང་། སྐྱེས་རབས་ལས་
ཀྱང་། སྐྱོད་པ་དག་ཅིང་དབང་པོ་དུལ་བ་དང་། །ཆོག་ཤེས་ལྡན་ཞིང་སྙིང་རྗེའི་
ཡོན་ཏན་གྱིས། །འཇིག་རྟེན་དག་ན་སྐྱེ་བོ་མ་འདྲིས་པའང་། །གཞན་ལ་དེ་བྱམས་
བཞིན་དུ་དེ་ལ་བྱམས། །ཞེས་གསུངས་པ་ལྟར་རོ། །བསམ་གཏན་དང་ཤེས་རབ་
ཀྱི་ཕར་ཕྱིན་གཉིས་ནི་གོང་དུ་བསླབ་གསུམ་གྱི་སྐབས་སུ་བཤད་ཟིན་པ་ལྟར་ལ།
ལྟ་སྒོམ་སྤྱོད་གསུམ་རྣམ་པར་དག་པའི་ཡོན་ཏན་གྱི་དབང་དུ་བྱས་ནས་བརྗོད་་་
ཡང་ལེགས་མོད། དེ་དག་ནི་རང་རེའི་བོད་ཀྱིས་བརྡ་སྦྱོར་ཚུལ་ཙམ་མ་གཏོགས།
ལྟ་བ་ནི་ལྷག་པ་ཤེས་རབ་ཀྱི་བསླབ་པ་དང་། སྒོམ་པ་ནི་ལྷག་པ་ཏིང་ངེ་འཛིན་གྱི་
བསླབ་པ་དང་། སྤྱོད་པ་ནི་ལྷག་པ་ཚུལ་ཁྲིམས་ཀྱི་བསླབ་པའི་ཡོན་ཏན་དུ་འདུ་
བས་ཟུར་དུ་བྲི་དགོས་པ་མ་ཡིན་ལ། མཁོ་བ་སྦྱིན་པ་སོགས་བསྡུ་བ་བཞི་ཡང་
ཕྱིན་དྲུག་ཅི་རིགས་སུ་འདུ་ཚུལ་བློ་དང་ལྡན་པ་རྣམས་ཀྱིས་ཤེས་སླ་ཞིང་ཡི་གེ་་་་་
མང་དོགས་ནས་མ་སྤྲོས་སོ། །
གསུམ་པ་མཁྱེན་བརྩེ་ནུས་གསུམ་གྱི་སྒོ་ནས་བསྟན་འགྲོའི་དོན་མཛད་ཚུལ་་
624



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ལ། མཁྱེན་པའི་ཡོན་ཏན་ཐུན་མོང་མ་ཡིན་པ་ནི། རྒྱལ་བ་ཉི་མའི་གཉེན་གྱི་
གསུང་རབ་ཐམས་ཅད་དང་། དེ་དག་གི་དགོངས་པ་འགྲེལ་བའི་བསྟན་བཅོས་
རྣམས་ཀྱི་དགོངས་དོན་སྐྱེ་རྒུ་ཐམས་ཅད་ཐར་བ་དང་ཐམས་ཅད་མཁྱེན་པའི་་་་་
སར་འགོད་པའི་ལམ་གྱི་ལུས་ཡོངས་སུ་རྫོགས་པ་ལ་ཚད་མའི་ལམ་ནས་དྲངས་་་་་
པའི་ཐུགས་ངེས་ཆེན་པོ་འཁྲུངས་པ་ནི་མཁྱེན་པའི་ཡོན་ཏན་གཙོ་བོ་ཡིན་ཏེ།
རྟོགས་ལྡན་འཇམ་དཔལ་རྒྱ་མཚོས། རྗེ་བཙུན་འཇམ་པའི་དབྱངས་ལ་རྗེ་རིན་པོ་
ཆེའི་རྣམ་ཐར་ཞུས་པའི་སྐབས་སུ། རྗེ་བཙུན་གྱི་ཞལ་ནས། རྗེའི་རྣམ་ཐར་བསམ་
གྱིས་མི་ཁྱབ་མོད། རྣམ་ཐར་གྱི་གཙོ་བོ་ཆོས་རབ་ཏུ་རྣམ་འབྱེད་ཀྱིས་ཆོས་ཟབ་མོ་
ཐམས་ཅད་ཐུགས་སུ་ཆུད་ཅིང་དངོས་སྟོབས་ཀྱི་རིགས་པས་གཞི་ལམ་འབྲས་་་་་
གསུམ་ཐམས་ཅད་ཐུགས་སུ་ཆུད་པ་འདི་ཡིན། ཞེས་གསུངས་པ་ལྟར་རོ། །མཁྱེན་
པའི་ཡོན་ཏན་ཐུན་མོང་བ་ནི། དེང་དུས་ཀྱི་གྲུབ་ཐོབ་ཏུ་གྲགས་པ་ཕལ་མོ་ཆེས་
བདེན་རྫུན་ཡིན་མིན་ཐམས་ཅད་བཤད་ནས་རེ་རེ་ཙམ་གྱི་སྟེང་དུ་ཁེལ་བ་ན་་་་་་
མངོན་ཤེས་ཡོད་པའི་ཁ་བོ་འདོན་པ་མང་ལ་དེ་བཞིན་དུ་མོ་ལུང་རྩིས་གསུམ་ཕལ་
ཆེ་བ་ནི། དཔལ་མགོན་འཕགས་པ་ཀླུ་སྒྲུབ་ཀྱིས་མཛད་པའི་ཤེས་རབ་སྡོང་བུ་
ལས། མཁའ་ལ་སྐར་མཁན་དག་གིས་རྩིས་བྱས་ན། །ཟླ་བ་དང་ནི་སྐར་མའི་ལམ་
ཡང་ཤེས། །ཁྱིམ་ན་མི་དང་ཁྱིམ་ཐབ་ལོག་པ་དག །སྣ་ཚོགས་སྤྱོད་པ་དེ་ནི་མཐོང་
མ་གྱུར། །ཞེས་གསུངས་པ་ལྟར་རང་དང་གཞན་ལ་ཕན་པའི་དགོས་དོན་མི་
མཐོང་ཞིང་། དོན་རྩ་འགངས་ཆེ་བའི་རིགས་ལ་ཕུགས་སྡུག་ནས་འགྲོ་བ་མང་
ཡང་། རྗེ་འདི་བ་ནི་ཇོ་བོ་བཀའ་གདམས་པའི་རྣམ་ཐར་ཁོ་ན་རྒྱུན་དུ་ཕྱག་
བཞེས་སུ་མཛད་དེ་ཡོན་ཏན་ཐམས་ཅད་བུམ་ནང་གི་མར་མེ་བཞིན་སྦ་བའི་་་་་་་
མཛད་པས་ལྐོག་གྱུར་གྱི་གནས་མཁྱེན་པའི་ཚུལ་མི་མཛད་མོད། ཐུགས་བརྟག་
སོགས་ཞུས་ཚེ་ཕྱག་ཕྲེང་གིས་མོ་འདེབས་པའི་སྟངས་ཀ་ཙམ་གནང་ནས་གསུང་་་་
625



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བཀོད་སྩལ་བའི་གསུང་ཟུར་ལ་རྣམ་དཔྱོད་དང་ལྡན་པ་ཞིག་གིས་བརྟག་ཤེས་ན།
སེམས་ཅན་གྱི་བདེ་སྡུག ཚེ་རིང་ཐུང་། ནད་པ་འཚོ་འཆི་སོགས་འཁྲུལ་མེད་དུ་
དཔོག་ནུས་པ་ཞིག་ཡིན་པ་ནི་ཞབས་འབྲང་བ་རྒྱུས་ཡོད་ཐམས་ཅད་ལ་ངེས་་་་་་
བཞིན་པའོ། །དེ་བཞིན་དུ་གདུལ་བྱ་མཆོག་དམན་གང་དང་གང་ལ་བསླབ་བྱ་
དང་གསུང་བཀོད་སྩོལ་བའི་ཚེ་ཡང་། ཆོས་ཟབ་པ་རྒྱུ་མཚན་དུ་བྱས་པའམ། །
གང་ཟག་གཅིག་ལ་ཕན་པ་རྒྱུ་མཚན་དུ་བྱས་ནས་ཐམས་ཅད་པར་གཅིག་ལ་་་་་་
བཏབ་ན་རང་རང་སོ་སོའི་དབང་པོ་རྣོ་རྟུལ་དང་། སྐལ་བ་མཆོག་དམན་དང༌།
ཁམས་དང་མོས་པ་མི་འདྲ་བའི་དབང་གིས་མཐའ་གཅིག་ཏུ་དོན་དུ་འགྱུར་བ་་་་་
ཞིག་དང༌། ངེས་པར་ཕན་པ་ཞིག་འོང་དཀའ་མོད། གོང་དུ་ཡང་ཡང་སྨོས་པ་
བཞིན་རྗེ་འདིས་དུས་གསུམ་གྱི་ཤེས་བྱ་ཐམས་ཅད་ལག་མཐིལ་གྱི་རྫས་བཞིན་་་་་་
མངོན་སུམ་དུ་གཟིགས་པས་ན་སོ་སོའི་རྒྱུད་ཚོད་དང་འཚམས་པ་དང་སྐལ་བ་་་་་
མཆོག་དམན་སོགས་དང་བསྟུན་ནས་གསུང་བའི་དབང་གིས་བླ་མ་དགེ་བའི་་་་་་
བཤེས་གཉེན་རྣམས་ཀྱི་བསྟན་འགྲོའི་དོན་སྒྲུབ་ཚུལ་ནས་བཟུང་། ཐ་ན་ཁྱིམ་
གཞི་དང་ནད་པའི་རིམ་གྲོ་ཕབ་པ་ཚུན་ཆད་ལ། ཕྱིས་སུ་བསམ་ཚེ་འདི་གསུང་བ་
དགོས་པ་འདི་ལ་དགོངས་འདུག འདི་བསྒྲུབ་པས་དགོས་དོན་འདི་འགྲུབ་སྙམ་
དུ་རྣམ་དཔྱོད་དང་ལྡན་པ་ཞིག་ཡིན་ཕྱིན་སེམས་ལ་འཛིན་རྒྱུ་རེ་དང༌། དེའི་སྒོ་
ནས་བླ་མའི་བཀའ་དྲིན་དྲན་རྒྱུ་རེ་ཡོང་རྒྱུ་ཡོད་པས་ངེས་པར་འགྲོ་བའི་མགོན་པོ་
དང༌། ཐམས་ཅད་མཁྱེན་པ་དང་། སྐྱེ་རྒུའི་དཔུང་གཉེན་ཞེས་པ་རྣམས་དོན་
དང་མཐུན་པ་ཤ་སྟག་ཏུ་གྱུར་པས་ན། བསྔགས་འོས་བསྔགས་བསྟོད་ལས། ཁྱོད་
ཀྱིས་གང་ལས་འགྲོ་བ་དག །མ་དྲངས་རྒུད་པ་དེ་གང་མཆིས། །གང་དང་འཇིག་
རྟེན་མ་སྤྲད་པའི། །ཕུན་ཚོགས་དེ་ཡང་གང་ཞིག་མཆིས། །ཞེས་གསུངས་པ་ལྟར་
རོ། །
626



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བརྩེ་བའི་ཡོན་ཏན་ཐུན་མོང་པ་ནི། སྤྱིར་འགྲོ་བ་ཐམས་ཅད་ལ་རྒྱུ་མེད་
པར་སྙིང་རྗེ་ཆེན་པོས་དགོངས་པར་འདྲ་ན་ཡང་། ཁྱད་པར་དུ་ནད་ཀྱིས་ཟུག་
ཇུས་ཡུན་རིང་དུ་མནར་བའི་ནད་པ་ཉམ་ཐག་དང༌། ཟས་གོས་ཡོ་བྱད་སོགས་
ཀྱིས་དབུལ་བའི་སྤྲང་པོ་ཉམ་ཐག་དང༌། གདོན་བགེགས་དྲག་པོས་གཙེས་པའི་
སྐྱེ་བོ་མགོན་སྐྱབས་དང་བྲལ་བ་དང་། རྒྱལ་པོ་ཆེན་པོ་དང་དཔོན་པོ་དབང་ཅན་
གྱི་ཆད་ལས་ཀྱིས་མནར་ཞིང་སྲོག་ལ་ཐུག་པའི་ཉམ་ཆུང་དང༌། སྡེ་ཆེ་ཆུང་དུ་མ་
ཕན་ཚུན་འཁྲུགས་ཏེ་མི་མང་པོ་གསོད་རེས་བྱེད་པ་སོགས་གསན་པ་དང་།
གཟིགས་པའི་ཡུལ་དུ་གྱུར་པའི་ཚེ་ཤའུ་ལ་མེ་སྟག་ཕོག་པ་བཞིན་དུ་ཐུགས་ཀྱིས་མི་
བཟོད་པར་དེ་དག་སོ་སོ་ལ་ཕན་ཅིང་། སྐབས་སུ་བབས་པའི་ཐབས་ཅི་རིགས་རེ་
སྒྲུབ་པ་ལས་ཡལ་བར་འདོར་བ་ཞིག་གཏན་ནས་མི་སྲིད་ལ། དེ་བཞིན་དུ་བརྩེ་
བའི་ཡོན་ཏན་ཐུན་མོང་མ་ཡིན་པ་ནམ་མཁའི་མཐའ་དང་མཉམ་པའི་སེམས་་་་་
ཅན་ཐམས་ཅད་འཁོར་བ་སྤྱི་དང་བྱེ་བྲག་གི་སྡུག་བསྔལ་ཇི་སྙེད་ཅིག་ཡོད་པ་་་་་
ཐམས་ཅད་དང་འབྲལ་འདོད་ཁུར་དུ་འཁྱེར་བའི་སྙིང་རྗེ་ཆེན་པོ་དང་། བྱང་
ཆུབ་ཀྱི་སེམས་བཅོས་མ་མ་ཡིན་པ་ཐུགས་རྒྱུད་ལ་མངའ་བའི་དབང་གིས་འགྲོ་་་་
བའི་སྡུག་བསྔལ་དང་ཀུན་འབྱུང་གི་ནད་མ་ལུས་པ་སེལ་བའི་སྨན་དང་། ཕན་པ་
དང་བདེ་བ་བླ་ན་མེད་པ་འབྱུང་བའི་གཞི་བཤད་སྒྲུབ་ཀྱི་བསྟན་པ་སྤེལ་བ་དང་།
ཕ་རོལ་ཏུ་ཕྱིན་པ་དྲུག་དང་། བསྡུ་བའི་དངོས་པོ་བཞི་དང་། འཕྲིན་ལས་ཉེར་
བདུན་དང་། ཞི་རྒྱས་དབང་དྲག་སོགས་ཐབས་ཚུལ་དཔག་ཏུ་མེད་པའི་སྒོ་ནས་
དགྲ་གཉེན་རིས་སུ་མ་ཆད་པའི་སེམས་ཅན་ཐམས་ཅད་མ་མཛངས་ཀྱིས་བུ་སྐྱོང་་་
བ་བཞིན་དུ་མཛད་པ་ལ་དུས་རྟག་ཏུ་གཞོལ་བ་ནི། བསྟོད་པ་བརྒྱ་ལྔ་བཅུ་བ་
ལས། ཁྱོད་ནི་མ་བཅོལ་ལེགས་མཛད་པ། །ཁྱོད་ནི་རྒྱུ་མེད་བཞིན་དུ་བྱམས། །
ཁྱོད་ནི་མ་འདྲིས་མཛའ་བཤེས་ཏེ། །འབྲེལ་བ་མེད་པའི་གཉེན་འདུན་ལགས། །
627



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཞེས་གསུངས་པ་ལྟར་རོ། །
ནུས་པའི་ཡོན་ཏན་ནི། དེང་དུས་བདག་དང་བདག་འདྲ་བ་ཕལ་མོ་ཆེ་ནི།
ལམ་ཐུན་མོང་བ་ལམ་རིམ་བློ་སྦྱོང་ལ་སྣ་མི་ཕེབས་པར་གསང་སྔགས་ཟབ་མོ་ལ་་་
མཐོ་བསྙེགས་བྱེད། སྔགས་ཀྱི་ཡང་འཇུག་སྒོར་གྱུར་པ་དབང་དང་དམ་ཚིག་ལ་
རྩལ་དུ་མི་འདོན་པར་ལག་ལེན་ལ་རྔམས། ལག་ལེན་ཡང་བསྙེན་པ་དང་སྒྲུབ་པ་
ལ་མི་འབད་པར་ཞི་རྒྱས་དབང་གསུམ་དང་། མནན་བསྲེགས་འཕང་གསུམ་
སོགས་ལས་སྦྱོར་ཁོ་ན་ལ་འཇུག་པ་ནི། ཤོག་བུའི་མེ་ཏོག་ལས་དྲི་བསུང་དང་། རི་
མོའི་མར་མེ་ལས་འོད་ཟེར་མི་འབྱུང་བ་བཞིན་དུ་རང་གཞན་གང་ལ་ཡང་མི་ཕན་
པར་ཐམས་ཅད་གཟུགས་བརྙན་བཞིན་དུ་གྱུར་པ་མང་ལ། རྗེ་འདི་ནི་བསྟོད་པ་
བརྒྱ་ལྔ་བཅུ་བ་ལས། ཁྱོད་ནི་ཡོན་ཏན་རྒྱུ་རྣམས་ལ། །མངོན་དགྱེས་འབྲས་བུ་
རྣམས་ལ་མིན། །སྒྲུབ་པ་བཟང་པོ་འདི་ཉིད་ཀྱིས། །ཁྱོད་ཀྱི་ཡོན་ཏན་ཕུན་སུམ་
ཚོགས། །ཞེས་གསུངས་པ་ལྟར། མཐུ་དང་ནུས་པ་ཕུན་སུམ་ཚོགས་པའི་རྒྱུ་བླ་མ་
དགེ་བའི་བཤེས་གཉེན་ལ་དད་གུས། ཡི་དམ་གྱི་ལྷའི་བསྙེན་སྒྲུབ། ཐུན་མོང་དང་
ཐུན་མོང་མ་ཡིན་པའི་ཉམས་བཞེས། དམ་ཚིག་དང་སྡོམ་པའི་བསྲུང་མཚམས་
སོགས་གང་ཐད་ནས་ཀྱང་མཆོད་རྟེན་ཆེན་མོའི་བང་རིམ་བཞིན་མས་རིམ་ནས་་་
བརྟན་པར་བྱས་པའི་མཐུས་དགོན་སྡེ་དང་ཡུལ་ཁམས་ཆེན་པོ་ཞིག་ལ་སྲུང་སྐྱོབ་་་
མཛད་པའི་ཚེ་ཡང་བླ་སྔགས་ནུས་པ་ཅན་གཞན་བཞིན་དུ་གར་འཆམ་གྱི་ཡོ་ལང་།
རྔ་སིལ་གྱི་འུར་ཆོམ། མནན་བསྲེག་གི་སྦྱོར་བ་སོགས་མང་པོ་གནང་མི་དགོས་
པར། སྤྱན་དམིགས་རེ་ཙམ་མམ། ཐབས་ཚུལ་ཆུང་ངུ་རེ་མཛད་པས་ཀྱང་ཟོ་ཆུན་
གྱི་འཁྲུལ་འཁོར་བཞིན་དུ་དུས་གཅིག་ལ་སོ་སོའི་འདོད་དོན་ཐམས་ཅད་བདེ་་་་་་
བླག་ཏུ་འགྲུབ་པར་གྱུར་པ་ཡིན་ནོ། །དེ་བཞིན་དུ་གདོན་དྲག་པོས་གཟིར་བའི་
ནད་པ་འཆི་ལ་ཐུག་པ་དག་ལ་བཀའ་བསྒོ་དང་ཞལ་ཕུ་མཛད་པས་དེ་མ་ཐག་་་་་
628



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྲོལ་བ་དང་། ཡུལ་ཕྱོགས་ལ་ལར་འདྲེ་གདོན་གདུག་པ་ཅན་དག་གིས་མི་ཕྱུགས་
ཀྱི་ནད་རྒྱུན་མ་ཆད་པར་བཏང་བར་བླ་སྔགས་ནུས་ལྡན་གཞན་སུས་ཀྱང་ཕན་་་་་
ཐོགས་མ་བྱུང་བ་ལ་རྗེ་ཉིད་ནས་ཆ་བཞི་དང་དྲུག་ཅུ་བ་ཙམ་བསྔོས་པས་རང་་་་་
ཞིར་སོང་སྟེ་བདེ་སྐྱིད་ཀྱི་དཔལ་ལ་བཀོད་པ་ཡང་ཤིན་ཏུ་མང་ལ། རྒྱལ་ཆེན་ལས་
རབ་རྡོ་རྗེའམ། རྒྱལ་པོ་རྡོ་རྗེ་དཔའ་རྩལ་གྱིས་གཙོས་པའི་སྣང་སྲིད་ཀྱི་དྲེགས་
ལྡན་སྐྱེ་འགྲོའི་སྲོག་དབུགས་ལ་རྔམས་པ་མང་པོ་ཡང་བཀའ་དང་དམ་ཚིག་ཕྱག་་་
རྒྱ་གཉན་པོས་གཅིགས་ལ་ཕབ་པས་རྒྱལ་བའི་བསྟན་པ་བསྲུང་བར་ཞལ་གྱིས་་་་་
བཞེས་ནས་གང་གི་བཀའ་དང་དམ་ཚིག་རྡོ་རྗེའི་ར་བ་ལས་ནམ་ཡང་མི་འདའ་་་་
བར་འཕྲིན་ལས་རྣམ་བཞིས་ཚུལ་བཞིན་དུ་སྒྲུབ་པའི་ལྟས་མཚན་མངོན་པར་་་་་་་་
གསལ་བ་དང༌། ཤོ་བ་དང་མགྲོན་ཚའི་ཁོག་ཏུ་མུག་མཚོ་ཟེར་བའི་འདྲེ་ངན་པ་
ཡུལ་མི་དག་གི་མཐོང་སྣང་དུ་སྣ་ཚོགས་པའི་གཟུགས་སྟོན་ཅིང་ལོ་ཏོག་གཏན་་་་་་
ནས་ལེགས་སུ་མི་འཇུག་པ་ཞིག་བྱུང་བ་ལ་བཀའ་ཤོག་རེ་སྩལ་བ་ཙམ་གྱིས་མངོན་
སུམ་དུ་ཡུལ་གཞན་ལ་སོང་བས་མཚོ་སྐམ་སྟེ་ཕྱིན་ཆད་ཡུལ་དེ་དག་ཏུ་མ་གནོད་་་་
པ་དང་། གཞན་མི་མ་ཡིན་ནག་ཕྱོགས་པའི་རིགས་རྣམས་ལ་ཕུར་མདུད་དང་
སྒོས་ཀྱི་བཀའ་ཤོག རྗེ་ཉིད་ནས་ཐུགས་བཀོད་ཀྱིས་གནང་བའི་འགྲོ་མགོན་
བསྟན་པ་རབ་རྒྱས་ཀྱི་སྐུ་བརྙན་ཞལ་བྱང་ཅན་བཀའ་རྒྱ་མ་སོགས་གནང་བས་་་་་
བདེ་འཇམ་དུ་མ་སོང་བ་མེད་ཅིང་། ལྷག་པར་སྐུ་བརྙན་བཀའ་རྒྱ་མ་འདིའི་མཐུ་
བྱིན་གྱིས་ནད་ཡམས་གདོན་བགེགས་མདའ་མཚོན་ས་གཡོས་ཁ་ཆར་ཆེན་པོ་དང་
མེ་ཆུའི་འཇིགས་པ་སོགས་ལས་བསྐྱབས་པ་གྲངས་མེད་པ་བྱུང་། ན་བཟའ་དང་
ཕྱག་མདུད་སོགས་ཀྱིས་གཡུལ་ངོར་མཚོན་ཆ་བསྲུང་སྟེ་སྲོག་བསྐྱབས་པ་དང༌། །
བད་ཀན་སོགས་ཁོང་ནད་ཅན་རྣམས་ལ་གསོལ་ཙམ་རེ་གནང་བས་ནད་ལས་་་་་
གྲོལ་བ་ཡང་མང་ལ། ལ་ལ་གཏན་གྲོལ་བྱུང་ཡང་སྡུག་བསྔལ་གྱི་ཟུག་རྔུས་མནར་
629



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བའི་ཚོར་བ་དྲག་པོ་བདེ་འབོལ་གྱིས་འགྲོ་བ་དང་། གཙང་ཆབ་ཀྱིས་བཀྲུ་བ་དང་
འཐུང་བ་སོགས་བྱས་པ་ནད་རིགས་ཐམས་ཅད་ལ་འདིར་མ་ཕན་བྱ་བ་གཅིག་་་་་་
ཀྱང་མེད་ལ། ཁ་དར་རེའི་ཁུད་དུ་གསོལ་ཙམ་དུམ་བུ་རེ་དྲིལ་ཏེ་ཕྱག་མདུད་
གནང་བས་ཟས་ནོར་གྱི་གཡང་བཅུད་འཕེལ་བ་དང་། ཕྱེ་མ་དང་ནས་ལ་ཞོལ་ཕུ་
མཛད་པ་གཏོར་བས་ཕྱུགས་ནད་རྒྱུན་ཆད་པ་དང༌། ལོ་ཏོག་སྐྱེས་པའི་ཞིང་ནང་
དུ་ཆིབས་ཀྱི་སྦྱང་གཏོར་བ་དང་། སྒར་ཁའི་མཛོ་རྟ་སོང་བ་ཙམ་གྱིས་ཀྱང་སད་
སེར་དང་འབུ་མི་འབྱུང་ཞེས་རོང་ཕྱོགས་ཀྱི་ཡུལ་གྲུ་ཐམས་ཅད་ཀྱིས་གླེང་ཞིང་། །
རྔ་སྟོད་བསི་བའི་སྡེ་ཁྲོད་དུ་བུད་མེད་ཅིག་ལོ་ཁ་ཤས་ལ་ལྐུགས་པ་ཡིན་པ་ལ་ཞལ་་
ཕུ་གནང་བས་དེ་མ་ཐག་ངག་ཁྲོལ་ཏེ་སྨྲ་བརྗོད་དག་པར་ཐོན་པ་དང༌། སྔ་སོར་
གསོལ་ཐབ་པ་བློ་གྲོས་མིང་སྲིང་གཉིས་ནད་བབ་ལྕི་བས་ཟིན་ཏེ་སྨྱོ་ལབ་མང་པོ་་་་
བྱས། བླ་བྲང་ཕྱོགས་ཀྱི་སྐྱེས་བུ་དམ་པ་མང་པོ་ལ་ཞུས་ཀྱང་ཕན་པ་མ་བྱུང༌། སྨྱོ་
ལབ་ལ་ཁོ་བོ་སྐྲག་ས་ཀིརྟི་རིན་པོ་ཆེ་མ་གཏོགས་མེད་ཟེར་བ་སོགས་བྱུང་བས་ཐེ་་་
བོ་རོང་གི་དཀོར་བདག་གི་གནོད་པ་ཡིན་པར་ཤེས་ནས་རྗེ་འདི་བ་ལ་སྐྱབས་་་་་
འཚོལ་ཞུས་ཤིང་། ཞབས་ཕྱིར་འབྲང་བས་ཚེགས་མེད་དུ་དྭངས་པ་བྱུང་། རྒྱུན་
དུ་ཡང་དཀོར་བདག་དེ་སྐུ་ཞབས་སུ་བསྙེན་ནས་སྐུ་དོན་སོགས་ལ་ཕན་གྲོགས་ཅི་་
ནུས་སུ་བགྱིད་པ་ཞིག་ཡིན་ཞེས་ཐོས། རྐ་ཆུ་ཤིན་ཏུ་བྲུབ་སྟེ་རབ་མ་རྙེད་པར་
ཡོད་པའི་ཚེ་ཆུ་འགྲམ་དུ་མིའི་རྐང་རྗེས་ཤིན་ཏུ་ཆེ་བ་ཞིག་ཆུར་བརྒལ་བའི་ཤུལ་་་་
ནས་བརྒལ་བས་བགྲོད་ཤིན་ཏུ་བདེ་བ་བྱུང་བ་ཡང་ཐེ་བོ་རོང་གི་དཀོར་བདག་གི་
འཕྲུལ་ཡིན་ཟེར་མཁན་ཡོད། ཐ་ན་ཞལ་དབུགས་འགྲོ་འོང་ཚུན་ཆད་སྐྱེ་དགུ་
མཐའ་དག་ལ་སྨན་པའི་རྒྱུར་འགྱུར་བ་སོགས་གསང་གསུམ་གྱི་ནུས་མཐུ་བསམ་་་་
གྱིས་མི་ཁྱབ་པ་རྭ་ཆེན་ལོ་ཙཱ་བ་རྡོ་རྗེ་གྲགས་པར་འགྲན་པ་ཞིག་གནང་དགོས་་་་་
ཚུལ་སྐྱབས་མགོན་ཤིང་བཟའ་རྡོ་རྗེ་འཆང་གི་བཀའ་ཡི་མེ་ཏོག་མངོན་པར་་་་་་་
630



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཐོར་བས་བསྐུལ་བ་བཞིན་ཞབས་སྐྱེས་འཁོར་ལོའི་རི་མོ་གངས་ཅན་གྲུབ་རིགས་
ཡོངས་ཀྱི་ཅོད་པན་ལ་ངལ་གསོ་བའི་གྲུབ་པའི་དབང་ཕྱུག་ཏུ་གྱུར་ཀྱང་། མཁས་
པས་གྲུབ་པ་མ་བཅོམ་ཞིང་གྲུབ་པས་བཙུན་པ་མ་བཅོམ་པར་ཁྲི་ཆེན་བྱང་ཆུབ་་་་་
ཆོས་འཕེལ་པའི་ཐུགས་དམ་རྟེན་གྱི་རྗེ་ཚོང་དཔོན་དགེ་ལེགས་མའི་སྐུ་བརྙན་ཁྲི་་་
ཆེན་མཆོག་གི་ཡང་སྤྲུལ་མདོ་སྨད་དུ་ཕེབས་སྐབས་རྗེ་ཉིད་ལ་ཕུལ་བར་སྤྱན་་་་་་་
འདྲེན་ཁྲུས་གསོལ་མང་དུ་གནང་བས་ཞལ་གྱི་གཟི་མདངས་འབར་བར་གྱུར་པའི་
བྱིན་ཅན་དེ་གཟིམས་སྔས་སུ་བཞུགས་པ་ལ་དུས་རྒྱུན་དགེ་རྒན་རིན་པོ་ཆེས་་་་་་
མཁྱེན་ཡོང་གཟིགས་ཡོང་ཞེས་ཐུགས་དོགས་ཀྱི་ཚུལ་མཛད་དེ་ལས་འབྲས་དང་་་་
བླང་དོར་ཐམས་ཅད་ཕྲ་ཞིབ་ཏུ་གནང་བ་སོགས་ཆེས་ངོ་མཚར་བ་ཞིག་ཡིན་ནོ། །
ཕེབས་བཞུད་ཀྱི་སྐབས་སུ་ཡང་ཐུན་སྔ་མ་གཉིས་ཆག་མེད་དང༌། ཐུན་གྱི་རིང་
ཐུང་ཡང་རྒྱུན་གྱི་སྐབས་དང་འདྲ་བ་ལས་བསྡུས་པ་གཏན་མི་གནང་ཡང་།
བཤུལ་ཐག་རིང་བོར་བྱོན་པ་དང༌། མི་ཁྱིམ་དུ་མར་ཕེབས་པ་དང་། ཡང་དབང་
ཆེན་སོགས་གནང་བའི་ཚེ། གསུང་བཤད་ལུང་རིགས་ཀྱི་ལམ་ནས་དྲངས་པ་ཞིབ་
རྒྱས་དང་། མཇལ་བའི་ཁྲོམ་ཚོགས་ཇི་ལྟར་ཆེ་ཡང་བུམ་ཆུ་རྗེ་རང་གི་ཕྱག་བསྟར་
གྱིས་བརྒྱུད་པ་སོགས་འགོར་གཞི་ཇི་ལྟར་ཆེ་བ་བྱུང་ཡང་ཉི་ཚོད་སོགས་ལ་སྔ་ཕྱིའི་
ཁྱད་མི་འབྱུང་བར་ཉིན་དེར་བྱ་བ་བསྒྲུབ་དགོས་རྣམས་ལ་ཁོམ་ལོང་གང་དགོས་་་
ཡོད་པ་ཞིག་དུས་རྒྱུན་དུ་ཡིན་ལ། སྔོན་བཀའ་ཆོས་ཤིག་གི་སྐབས་བླ་བྲང་གི་དགེ་
བཤེས་འགའ་རེ་ཡོང་བས་ཨ་ཙ་དེ་རིང་གི་གསུང་བཤད་དེ་ལས་རྒྱ་ཆེ་བ་ཞིག་་་་་
ཉིན་གཅིག་ལ་གནང་ཚུལ་མེད་ཀྱང་། ཉི་མ་དུས་ཐུང་ངུ་འདི་ལས་མ་སོང་འདུག་
པས་འདི་ངེས་པར་སྐད་ཅིག་བསྐལ་པར་བྱིན་གྱིས་བརླབས་པ་ལྟ་བུའི་བསམ་་་
གྱིས་མི་ཁྱབ་པའི་རྣམ་ཐར་ཞིག་ཡིན་ངེས་ཞེས་གླེང་བ་ཡང་ཤེས་རབ་ཅན་གྱི་་་་་
དཔྱོད་ཚུལ་དུ་ངེས་ལ། སྔ་མོ་ཞིག་རྒྱ་ཚང་རི་ཁྲོད་པ་ཚང་སོགས་ལ། ལྷ་བྲག་ཕུར་
631



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
བའི་དབང་གནང་སྐབས། ཉི་མ་ནུབ་རི་ལ་ཤིན་ཏུ་ཉེ་བའི་སྐབས་ཤིག་མཆོད་
གཏོར་སོགས་བཤམས་ནས་ཆོ་ག་གསུངས་ཏེ། སྐབས་སུ་བབས་པའི་དབང་
བཤད་རྒྱས་པ་དང་བཅས་གནང་བ་ཉི་ནུབ་ཙམ་ལ་རྫོགས་པར་གྲུབ་ནས་ངལ་་་་་
གསོ་ལོང་ཅུང་ཟད་བྱུང་བར། རི་ཁྲོད་པ་ཚང་ནས་ཕུར་བའི་དབང་ཆོག་ཀྱང་
རིང༌། གསུང་བཤད་རྒྱ་ཆེ་ཡང་དུས་ཐུང་བ་འདི་ཙམ་ལ་རྫོགས་པར་ངོ་མཚར་ཆེ།
འདི་རྫུ་འཕྲུལ་གྱི་ཤུགས་ལྟ་བུ་ཞིག་ཡིན་ངེས་སོགས་ཞུས་པར། འདི་འདྲ་བ་ཡོན་
ཏན་གྱི་རྣམ་པ་བྱས་ཀྱང་ཆོག་ཙམ་ཡིན་མོད། དེ་ངོ་མཚར་ཅི་ཚེ། དམ་པ་གོང་མ་
རྣམས་ལྟ་བུའི་སྣང་སེམས་ལ་དབང་བསྒྱུར་བའི་རྣལ་འབྱོར་པ་ཡིན་ན་ཇི་ལྟར་་་་་
བཞེད་པ་ལྟར་སྣོད་བཅུད་དང་དུས་སྔ་ཕྱི་ཚུན་ཆད་ཅིར་ཡང་བསྒྱུར་ཐུབ་པ་རེད་
དེ་ང་ལ་ཡོན་ཏན་གྱི་རྟགས་ཅི་ཡང་མི་སྣང་། ཞེས་གསུངས་པ་དེ་ལྟ་བུ་ཤིན་ཏུ་
མང་ངོ༌། །སྐལ་བ་མཆོག་ཏུ་གྱུར་པའི་སྐྱེས་བུ་འགའ་ཞིག་ལ་བླ་མ་དང་ལྷག་པའི་
ལྷ་ངོ་བོ་དབྱེར་མེད་དུ་ཤར་བའི་ལོ་རྒྱུས་ཀྱང་ཡོད་དེ། སྔོན་ཚོ་བདུན་དགེ་བཤེས་
སུ་གྲགས་པ། སེར་སྨད་རྒྱལ་རོང་ལྷ་རམས་པ་བློ་བཟང་དགེ་འདུན་ཚང་ཚོ་
བདུན་དགོན་པར་བཞུགས་པའི་སྐབས་ཤིག་ནུབ་མོ་གཟིམས་འཕྲལ་དགོང་མོ་མ་་་
ཎི་ཞལ་འདོན་གྲངས་བཅད་ཅིག་ཡོད་པ་ཆག་འདུག་པ་ཐུགས་ལ་དྲན་ནས་སྐྱོ་་་་
སྣང་དང་བཅས་ཞལ་དབུ་སྔས་ཕྱོགས་ལ་གཟིགས་ཏེ། སྐུ་ཕྱོགས་འདི་བ་ཚང་
དང་སྤྱན་རས་གཟིགས་དབྱེར་མེད་པ་ལ་གསོལ་བ་ཤུགས་དྲག་ཏུ་འདེབས་པ་་་་་་
ནན་ཏན་ཆེ་བ་ཞིག་བྱས་པར། དབུ་སྔས་ན་དཔེ་སྒམ་ཡོད་པའི་སྟེང་ཐད་དུ་
སྐྱབས་རྗེ་འདི་ཉིད་སྤྱན་རས་གཟིགས་ཕྱག་བཞི་བ་ཁྲུ་གང་བའི་རྣམ་པར་ཞལ་་་་
ལམ་གྱིས་བསྟན་ནས། བདག་དང་སྤྱན་རས་གཟིགས་གཉིས་ལ་དབྱེ་བ་མེད།
ཅེས་གསུངས་བྱུང་བས་ཐུགས་ལ་དད་གུས་དང་དགའ་བདེ་སྔར་མི་གྲགས་པ་ལྟ་་་
བུ་ཞིག་སྐྱེས་བྱུང༌། ཞེས་དགེ་བཤེས་རང་ཉིད་ནས་མཁར་དགུའི་དཔོན་པོ་ལ་
632



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསུངས་འདུག་ལ། དེ་ནི། དད་པ་ཅན་གྱི་སྒོ་ཁང་ན། །བླ་མ་སྒོ་ཉལ་བྱེད་ཀྱིན་
ཡོད། །ཅེས་གསུངས་པ་ལྟར་བླ་མའི་བྱིན་མཐུ་དང༌། སློབ་མའི་དད་གུས་འཛོམ་
པའི་འབྲས་བུ་སྟེ་ངོ་མཚར་ཆེ་བར་སྣང་ངོ༌། །སྔ་སོར་རྗེ་ཉིད་ཀྱི་མཚན་ལམ་ཞིག་
ལ། ཉིད་དང༌། ད་ཚང་དགེ་བཤེས་རིན་པོ་ཆེ་དང་ཚོ་བདུན་དགེ་བཤེས་ཚང་
བཅས་རྗེའི་སྐུ་བརྙན་ཞིག་ལ་མཇལ་ཏེ། ལྷ་དར་ཚེ་སྐུས་སྤྲས་པ་ཁ་དོག་སེར་པོ་
རིང་པོ་རེ་ཕུལ་ནས། ཚེ་རབས་ཐམས་ཅད་དུ་རྗེ་བླ་མའི་བསྟན་པ་དང་མི་འབྲལ་
བའི་ཐུགས་སྨོན་ཤུགས་དྲག་གནང་བ་རྨིས་ཤིང༌། ཚོ་བདུན་དགེ་བཤེས་ཚང་ལ་
དེའི་རྒྱུ་མཚན་གྱི་ཡི་གེ་གནང་ནས་རང་ཅག་ལྷན་ཅིག་ཏུ་རྗེ་བླ་མའི་བསྟན་པ་་་་་
འཛིན་པའི་སྨོན་ལམ་བྱེད་དགོས་ཚུལ་ཡང་གསུང་འདུག་པས་ངེས་པར་ཐུགས་་་་་
སྲས་ཁྱད་པར་ཅན་ཡིན་པར་ངེས་སོ། །
བཞི་བ་བཤད་པ་འཆད་ཉན་དང་སྒྲུབ་པ་ཉམས་ལེན་གྱི་སྲོལ་ལེགས་པར་་་་་
འཛིན་པའི་དགེ་འདུན་གྱི་སྡེ་སྔོན་མེད་གསར་དུ་འཛུགས་པ་དང་། སྔར་ཡོད་
གོང་འཕེལ་དུ་གཏོང་བ་སོགས་ཀྱི་སྒོ་ནས་འཁོར་ལོ་གསུམ་དང་འབྲེལ་བར་་་་་་་་
བསྟན་འགྲོའི་དོན་མཛད་ཚུལ་ནི། སྔོན་རྒྱ་གར་འཕགས་པའི་ཡུལ་དུ་གྲུབ་ཆེན་
ཀཾ་བྷ་ལ་ཞེས་བྱ་བས་གྲུབ་པ་ཐོབ་སྟེ། བསྟན་པ་ལ་བྱ་བ་གང་གིས་ཕན་གཟིགས་
པ་ན་དགེ་འདུན་གྱི་སྡེ་འཛུགས་པ་ལས་ལྷག་པ་མེད་པར་གཟིགས་ནས་སྐུ་ཚེའི་་་་
འདུ་བྱེད་བཏང་སྟེ་བསམ་བཞིན་རྒྱལ་པོར་སྐྱེ་བ་བཞེས་ནས་བྲི་ཀཱ་མ་ཤཱི་ལའི་་་་་
གཙུག་ལག་ཁང་བཞེངས་ཤིང་དགེ་འདུན་བསྡུ་བ་དང་མཆོད་ཅིང་བསྙེན་བཀུར་་
བ་རྒྱ་ཆེར་མཛད་པའི་ལོ་རྒྱུས་ཡོད་ལ། མཉམ་མེད་ཇོ་བོ་ཆེན་པོས་ཀྱང་རང་གི་
བླ་མ་རྣམས་ཀྱིས་གཙུག་ལག་ཁང་བཞེངས་ཤིང་དགེ་འདུན་གྱི་སྡེ་བཙུགས་པའི་་་་
རྣམ་ཐར་བཞིན་རྒྱ་གར་དུ་བཞུགས་པའི་སྐབས་སུ་དཔལ་ནཱ་ལེནྡྲ་ལ་སོགས་པ་སྡེ་་
ཆེན་པོ་དུ་མའི་ཞལ་འཛིན་མཛད་དེ་དགེ་འདུན་འབུམ་ཕྲག་མང་པོ་སྐྱོང་བར་་་་
633



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཛད། བལ་བོའི་ཡུལ་དུ་ཡང་ཐང་བྷི་ཧ་རིའི་གཙུག་ལག་ཁང་བཞེངས་ཏེ་དགེ་
འདུན་གྱི་སྡེ་དང་མཆོད་རྒྱུན་བཙུགས། བོད་དུ་བྱོན་ནས་ཀྱང་། སློབ་མ་རྣམས་
ལ་འདུས་བྱས་ཀྱི་དགེ་རྩ་ཞིག་ལ་དགེ་འདུན་གྱི་སྡེ་འཛུགས་པ་ལས་ཕན་ཡོན་ཆེ་་་
བ་མེད་པས་ཁྱེད་ཅག་སོ་སོས་གནས་གཞི་གྱིས་ཤིག་ཅེས་ནན་ཏན་དུ་གདམས་་་་་
པས། རྒྱལ་བ་འབྲོམ་སྟོན་པས་བྱང་རྭ་སྒྲེང་རྒྱལ་བའི་དབེན་གནས་བསྐྲུན་ཅིང་། །
ཁུ་རྔོག་སོགས་ཞལ་སློབ་ཕལ་ཆེ་བས་ཀྱང་དགེ་འདུན་གྱི་གནས་གཞི་གསར་དུ་་་་
བརྩིགས་ཏེ་དགེ་འདུན་མང་དུ་བསྡུས་པས་བཀའ་གདམས་ལྷ་ཆོས་བདུན་ལྡན་གྱི་
བསྟན་པ་དར་ཞིང་རྒྱས་པར་གྱུར། དེ་བཞིན་དུ་ཁམས་གསུམ་བླ་མ་ཆོས་ཀྱི་རྒྱལ་
པོ་ཙོང་ཁ་པ་ཆེན་པོས་འབྲོག་རི་བོ་ཆེ་དགེ་ལྡན་རྣམ་པར་རྒྱལ་བའི་གླིང་བཏབ་་་་
ཅིང་། ཐུགས་སྲས་བུ་ཆེན་རྣམས་ཀྱིས་སེ་འབྲས་དང་བཀྲ་ཤིས་ལྷུན་པོ་སོགས་
དགོན་སྡེ་མང་པོ་ཕྱག་འདེབས་མཛད་ནས་དགེ་འདུན་གྱི་ཚོགས་བསྡུས་ཏེ་བཤད་
སྒྲུབ་རྣམ་པར་དག་པའི་སྲོལ་བཙུགས་པས་ད་ལྟ་དཔལ་མཉམ་མེད་རི་བོ་དགེ་་་་་
ལྡན་པ་ཞེས་གྲགས་སྙན་གྱི་བ་དན་སྲིད་པ་གསུམ་ན་རྣམ་པར་གཡོ་ཞིང་། ལྷར་
བཅས་སྐྱེ་དགུའི་སྨན་ཡོན་གཅིག་པུར་གྱུར་པ་འདི་བྱུང་བ་ཡིན་ལ། དེས་ན་
འདུལ་བ་ལུང་རྣམ་འབྱེད་ལས། ཀུན་དགའ་ར་བ་གཙུག་ལག་ཁང་། །མལ་སྟན་
འཚོ་བ་ནར་མ་དང་། །ཞེས་སོགས་རྫས་ལས་བྱུང་བའི་བསོད་ནམས་ཀྱི་གཞིའི་
གཙོ་བོ་དགེ་འདུན་གྱི་སྡེ་གསར་དུ་འཛུགས་པ་དང༌། དེའི་གནས་གཞི་གཙུག་
ལག་ཁང་བཞེངས་པ་དང༌། མལ་སྟན་དང་འཚོ་བ་རྒྱུན་ཏུ་སྦྱོང་བ་ཡིན་པར་
གསུངས་ཤིང༌། གནས་མལ་གྱི་གཞི་དང་། གསོ་སྦྱོང་གི་གཞི་ལས་ཀྱང༌། གཙུག་
ལག་ཁང་རྩིག་པ་དང་རི་མོ་བྲི་ཚུལ། སྤོང་ཁང་བསྒྲུབ་ཚུལ། དགེ་འདུན་བསྡུས་
ནས་བསྟན་པའི་བྱ་བ་བྱེད་ཚུལ་རྣམས་རྒྱས་པར་གསུངས་ཤིང༌། བཀའ་གདམས་
གོང་མའི་གསུང་སྒྲོས་ལས་ཀྱང་། སངས་རྒྱས་ཀྱི་བསྟན་པ་རིན་པོ་ཆེ་དགེ་འདུན་
634



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གྱི་སྡེ་ལ་རག་ལས་པས་དགོན་ཆེན་མ་ནུས་ཀྱང་དགོན་གནས་བྲེ་ཙམ་ཕུལ་ཙམ་རེ་
ཡང་ཨེ་ཚུགས་བལྟ་དགོས་ཞེས་གསུངས་པ་རྣམས་ཀྱི་དོན་ཐུགས་ལ་བཞག་སྟེ་རྔ་་
བའི་དགོན་གསར་དགེ་ལྡན་ལེགས་བཤད་གླིང་དང་། གདན་སའི་དུས་འཁོར་གྲྭ་
ཚང་རིགས་ལྡན་ཆོས་འཁོར་གླིང་སོགས་བཤད་པ་དང་སྒྲུབ་པའི་དགེ་འདུན་གྱི་་་
སྡེ་འགའ་ཞིག་གསར་དུ་འདེབས་པ་དང་། སྐུ་ཕྲེང་རིམ་བྱོན་རྣམས་ཀྱིས་ཞལ་
འཛིན་མཛད་པའི་དགོན་མ་ལག་སྔར་ཡོད་དུ་མ་ཆོས་སྲིད་ཟུང་འབྲེལ་གྱི་སྒོ་ནས་་་
བསྐྱངས་ཏེ་མི་ཉམས་གོང་འཕེལ་དུ་མཛད་དོ། །སྤྱིར་དབུ་ཕར་འདུལ་མཛོད་
རྣམ་འགྲེལ་དང་བཅས་པའི་བཀའ་པོད་ཆེན་པོ་རྣམས་ལ་ཐོས་བསམ་དང་སློབ་་་
གཉེར་དཔྱིས་ཕྱིན་པ་ཞིག་མ་བྱས་པར་བླུན་སྒོམ་ཙམ་གྱིས་སངས་རྒྱས་ཀྱི་གོ་་་་་
འཕང་ཐོབ་པར་རེ་བ་ནི་ལག་རྡུམ་བྲག་ལ་འཛེགས་ནས་རི་རྩེར་ཕྱིན་པར་འདོད་
པ་བཞིན་ངལ་བ་འབྲས་བུ་མེད་པར་འགྱུར་བར་གཟིགས་པས་རྗེ་འདི་ནི་མཚན་་་
ཉིད་ཀྱི་ཕྱོགས་ལ་ལྷག་པར་དགྱེས་པ་ཞིག་ཡིན་ལ། དེས་ན་གཞུང་ལུགས་རྒྱ་མཚོ་
ལྟ་བུ་ལ་སྦྱངས་པའི་མདོ་དབུས་ཀྱི་དགེ་བཤེས་ཆེན་པོ་ལྟ་ཅི། དཔེ་ཆ་པ་ཡིན་
ཟེར་ཚད་ལ་གཟིགས་པ་ཆེ་ཞིང་། དགྱེས་ཉམས་དང་བཅས་གནང་སྦྱིན་སྩོལ་བ་
དང༌། བསྔགས་པ་བརྗོད་ཅིང་གཟེངས་བསྟོད་པ་དང་། ད་དུང་དཀའ་ཆེན་
སོ་སོའི་གཞུང་ཡོངས་སུ་རྫོགས་པ་ལ་སྦྱང་བའི་ཆེད་དུ་རྟིང་བསྐུལ་དང་ཞལ་་་་་་་
གདམས་བློ་འཁུལ་ངེས་རྒྱུན་དུ་གནང་བ་ཞིག་ཡོད་ལ། བསྟན་པའི་གཞི་ནང་
རིག་པའི་སྡེ་སྣོད་ལ་བློ་གྲོས་དང་ལྡན་པ་མང་པོས་ཐོས་བསམ་བྱེད་པའི་མཐུན་་་་
རྐྱེན་ཁོ་ནར་དགོངས་ཏེ་དགུང་ལོ་ཉེར་གཉིས་པ་ལྕགས་རྟའི( སྤྱི་་་་་་་་་་་
ལོ༡༨ ༧༠) ལོར་དགེ་བཅུའི་དཔལ་དང་ལྡན་པ་རྔ་བའི་ཡུལ་དུ་དགོན་གསར་་་་་
དགེ་ལྡན་ལེགས་བཤད་གླིང་གཞི་ནས་གསར་འདེབས་མཛད་དེ་གཞུང་ཆེན་་་་་་་
རྣམས་ཀྱི་འཆད་ཉན་བཙུགས། དེ་མཚུངས་དགུང་ལོ་ཞེ་གསུམ་པ་ལྕགས་
635



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཡོས( སྤྱི་ལོ༡༨༩༡)ལོར་ཧོར་ཚང་དགོན་གསར་དུ་ཡང་སློབ་གཉེར་གྱི་སྲོལ་་་་་
བཟང་པོ་བཙུགས་པས་ད་ལྟ་གྲྭ་ཚང་དེ་གཉིས་ཀ་ཡང་སྐལ་བཟང་བློ་གསལ་བརྒྱ་་
ཕྲག་དུ་མའི་བསྟི་གནས། མཐའ་འཁོབ་མུན་གླིང་གསལ་བར་བྱེད་པའི་སྒྲོན་མེ།
ཟབ་རྒྱས་ལེགས་པར་བཤད་པའི་སྒྲ་དབྱངས་བརྒྱུད་མར་སྒྲོག་པའི་དགའ་ཚལ་ཁོ་
ནར་གྱུར་པ་ནི་ཀུན་ལ་ངེས་བཞིན་པ་སྟེ་འདི་དག་ནི་རྡོ་རྗེ་འཆང་རང་ཉིད་ནས་་་
གྲུབ་མཐའ་རྒྱ་མཚོ་ལྟ་བུ་ལ་སྦྱངས་པ་མཐར་ཕྱིན་མཛད་པའི་ཤེས་རབ་ཀྱི་ལག་་་་
རྗེས་དང༌། རྣམ་ཐར་གྱི་གཙོ་བོ་ཞིག་ཡིན་པ་བློ་དང་ལྡན་པ་རྣམས་ཀྱིས་ཤེས་
པར་བྱོས་ཤིག ཇོ་དགོན་དུ་མཚན་ཉིད་གསར་འཛུགས་སྐབས་རྗེ་ཉིད་ཀྱི་མནལ་
ལམ་དུ། བླ་མ་པཎ་ཞྭ་སེར་བོ་སྣེ་རིང་གྱོན་པ་ཞིག་གིས། གླེགས་བམ་པོ་ཏི་གཉིས་
ཀྱི་སྟེང་དུ་ཆུང་ངུ་ཞིག་བཞག་ནས་གནང་བྱུང་བ་གཟིགས་པས། བརྒྱད་སྟོང་པ་
ཆོ་ཚང་གཉིས་དང་། གཅིག་གི་དབུ་ནས་ཤོག་བུ་ཁ་ཤས་ཡིན་པ་ལྟ་བུ་དང༌།
ཡང་གསེར་ལྕེ་ལྟ་བུ་ཞེང་ཧ་ཅང་མི་ཆེ་ཡང་སྣ་ཤིན་ཏུ་རིང་བ་མདོག་སེར་རྐྱང་་་་
འོད་འཁྱུག་གེ་བ་ཞིག་ཀྱང་གནང་བ་བྱུང་འདུག་ལ་ཕྱིས་སུ་ཞལ་ནས། མནལ་
ལམ་ཕྱི་མ་རྔ་དགོན་ཆེར་མ་རྒྱས་ཀྱང་ཡུན་རིང་གནས་ལ། གྲུབ་མཐའ་གཙང་བ་
ཞིག་ཡོང་ངེས། ཞེས་དང་། སྔ་མ་བདག་གིས་ཚེ་འདིར་མཚན་ཉིད་གྲྭ་ཚང་
གཉིས་འཛུགས་ཐུབ་པའི་ལྟས་ཡིན་འདྲ་གསུངས། གླེགས་བམ་སོགས་གནང་
མཁན་ཡང་རྗེ་རིན་པོ་ཆེ་ཡིན་ཚུལ་མོག་ཤུལ་ཚང་ལ་ཟུར་ཙམ་གསུངས་འདུག
སྤྱིར་ཡང་རྗེ་འདི་བའི་མཛད་པ་ཕལ་མོ་ཆེ་ལ་མཚན་ལམ་དུ་རྗེ་རིན་པོ་ཆེས་ལུང་་་
སྟོན་པ་ཞིག་རྒྱུན་དུ་ཡོད་འདུག་སྟེ། ཞལ་ནས་བདག་གི་བྱ་བ་ལེགས་ཉེས་ཐམས་
ཅད་ལ་རྗེའི་སྐུ་རེ་དུས་རྒྱུན་རྨིས་ནས་དེས་ལུང་སྟོན་པ་ལྟ་བུར་ཡོད། ཅེས་དང༌།
སྐབས་སྐབས་སུ། མདང་རྗེའི་སྐུ་གཟི་བྱིན་ཆེ་བ་ཞིག་རྨིས་པས་ད་ལམ་བྱ་བ་
བཟང་པོ་འོང་འདྲ། ཞེས་གསུངས་པ་དང༌། སྐབས་རེ་མདང་རྗེའི་སྐུ་གཟི་འོད་
636



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
ཆུང་བ་ཞིག་འདུག་པ་ཅི་ཡིན་ཞེས་ཐུགས་དོགས་ལྟ་བུ་གནང་ཞིང་། རྗེའི་སྐུ་
བརྙན་མི་འདྲ་དགེ་ལེགས་མ། ཛམ་ཁྲི་མ། འོད་ཟེར་མ་སོགས་རྙིང་བ་ཁུངས་
དག་ལོ་རྒྱུས་ཅན་གང་ཡོད་ལྟ་བུ་འབད་རྩོལ་མི་དགོས་པར། ལག་ཏུ་ཡོང་བ་འདི་
ཡང་རྗེ་བླ་མས་རྗེས་སུ་བཟུང་ཡོད་པའི་ལྟས་སུ་སྣང་ཞེས་ཡང་ཡང་གསུངས་ཤིང་་
ཕྱག་ཐལ་མོ་སྦྱོར་བ་གནང་ངོ༌། །རྒྱུན་དུ་ཡང་གདན་ས་ཕན་ཚུན་གྱི་རྩོད་གྲྭ་
འཕེལ་བའི་ཐབས་སུ་དགོངས་ཏེ་སྐབས་བབ་ཀྱི་རྩི་བཞག་དང་། གཞུང་ཆེན་སོ་
སོའི་རྩ་འགྲེལ་གྱི་རྒྱུགས་བཞེས་པ་དང་། རིགས་ལུང་གི་རྩོད་རྒྱུགས་ཀྱང་ཤིན་ཏུ་
ཞིབ་ཁྱད་ཐོན་པ་གྲྭ་ཚང་སོ་སོར་ནམ་ཕེབས་ཀྱང་ལེན་པ་ངེས་ཅན་ལྟ་བུ་ཡིན་ལ།
ཁྱད་པར་ལྷ་མོའི་གདན་སར་བཞུགས་པའི་ཚེ། གྲྭ་ཚང་ཚོགས་ཡོངས་རྫོགས་བདེ་
ཡངས་སོགས་སུ་ཚོགས། རྗེ་ཉིད་དབུར་བཞུགས་ཏེ་འཛིན་གྲྭ་ཡོངས་རྫོགས་ལ་
རིམ་པར་རྩོད་རྒྱུགས་ཤིན་ཏུ་ཞིབ་ཁྱད་ཐོན་པ་བླངས་ཏེ་མཇུག་ཏུ་མང་ཇ་ཕོགས་་
བཅས་ཀྱི་གནང་སྦྱིན་དང་། ཡང་བར་སྐབས་སུ་འཛིན་གྲྭ་རེ་རེ་བཞིན་གློ་བུར་ལྟ་
བུར་མདུན་དུ་ཚོགས་སུ་བཅུག་སྟེ། རིགས་ལུང་གི་འབེལ་གཏམ་ལ་ཞིབ་གཟིགས་
གནང་སྟེ། དཀའ་གནས་རེ་ལ་རིགས་ལམ་པ་ཚོས་རྒྱ་བོད་ཀྱི་གཞུང་གང་རིགས་
ནས་ལུང་འདྲེན་བྱས་ཚེ་ཐུགས་ལ་མངའ་བཞིན་པ་ཞིག་ཡིན་ན་དེ་ལྟར་ལུང་་་་་་
འདྲེན་བགྱིས་པ་དེ་དོན་གྱི་ཐོག་ཏུ་འབབ་མིན་གྱི་གསུང་དེ་མ་ཐག་གནང་བ་་་་་
དང་། གལ་ཏེ་ལུང་དེ་དག་ཐུགས་ལ་ཅུང་མི་མངའ་བའི་ཚུལ་འདྲ་བ་ཡོད་ཚེ་དེ་
འཕྲལ་གཟིམས་སྔས་ཀྱི་གཟིགས་དཔེའི་གྲས་ནས་གཞུང་དེ་དག་ལ་གཟིགས་རྟོག་་
ཞིབ་མོའི་སྒོ་ནས་ལུང་དྲངས་པ་དེ་དོན་ལ་འབབ་མིན་གྱི་བཀའ་སྩལ་བ་བཅས་་་་
འཛིན་གྲྭ་རེ་རེ་བཞིན་རིམ་པར་ཆ་ཚང་བར་རྩོད་རྒྱུགས་བླངས་ཏེ། ལན་དང་
རིགས་ལམ་སོགས་ཤིན་ཏུ་དམར་བ་བྱུང་ན་གཟེངས་བསྟོད་པ་དང༌། དེ་ལས་
ལྡོག་ན་དེ་ལུགས་ཀྱི་བཀའ་གནང་བ་སོགས་ཀྱི་སྒོ་ནས་ལོ་རེ་ལ་ལན་གསུམ་མམ་་་་
637



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཉིས་སོགས་ཀྱི་རྩོད་པའི་རྒྱུགས་ལེན་པ་ངེས་པ་ཅན་དང་། མཚམས་མཚམས་
སུ་འདུ་ཁང་ཆེན་མོའི་ཐོག་ཏུ་ཕེབས་ནས་ཚོགས་ལངས་དང་ཆོས་གྲྭ་སོགས་ལ་་་་་
གཟིགས་རྟོག་དང༌། སྐབས་རེར་ཆོས་རར་ཕེབས་ནས་འཛིན་གྲྭ་སོ་སོ་ལ་ཞིབ་
གཟིགས་དང༌། ཡང་སྐབས་འགར་ཞབས་ཕྱི་ཉུང་བསྡུས་བཅས་གསང་སྟབས་
ཀྱིས་ཕེབས་པ་དང༌། ཆོས་གྲྭའི་རྩོད་པ་སྐུ་རིམ་འདོན་ཆ་སོགས་ལ་ཞིབ་གཟིགས་
དང་བཅས་ཐབས་མཁས་ཀྱི་བརྩེ་གཟིགས་རྒྱུན་ལྡན་སྒོས་རྩོད་པ་རྒྱས་པའི་ཐབས་
འཕྲུལ་གང་དགོས་དང་། གཞན་ཡང་རྩོད་པའི་བཅའ་ཡིག་བློ་གསལ་དགའ་
བསྐྱེད་ཅེས་བྱ་བ་ཞིག་ལྗགས་རྩོམ་གནང་སྟེ་ལོ་དང་ཟླ་བའི་རིང་ལ་ཆོས་ཐོག་སོ་་་
སོར་འཛིན་གྲྭ་རང་རང་གི་གཞུང་ཆེན་རྣམས་ཀྱི་རྩོད་པ་འགྲོ་ཚུལ་གྱི་མཚམས་
སོགས་ཞིབ་རྒྱས་དང་། མཇུག་ཏུ་བཀའ་པོད་སོ་སོའི་རྩ་བ་དང་རྒྱ་འགྲེལ་ཚད་
ལྡན་རྗེ་ཡབ་སྲས་ཀྱི་གསུང་རབ། ཡིག་ཆའི་སྤྱི་དོན་ཐལ་ཕྲེང་ཟུར་བཀོལ་གང་
ཡོད་བཅས་ལ་དཔྱད་པ་དང་སྦྲགས་པའི་སྐྱོར་སྦྱང་རྡོ་རུས་ཐུག་པ་བྱེད་དགོས་་་་་
ཚུལ་དང་། དགེ་བསྐོས་སོགས་ལས་སྣེ་སྤྱི་ནས་རྟིང་བསྐུལ་གང་དགོས་ཚད་ལྡན་
དང་བཅས་ཐམས་ཅད་ཀྱིས་ཡི་གེ་འདི་བཞིན་འཛོལ་མེད་ཀྱི་སྒོ་ནས་སྐྱིད་ལུག་་་་
དང་སྙོམས་ལས་ཀྱི་དབང་དུ་གཏན་ནས་འགྲོ་མི་ཉན་ཚུལ་སོགས་ཀྱི་རྩོད་ཡིག་་་་
བཞག་པ་དང་། སློབ་གཉེར་འདི་ཡར་རྒྱས་ཀྱི་ཐབས་ལ་འདི་དང་འདི་མ་བགྱིས་
བྱ་བ་མེད་པ་ལྟ་བུ་ཞིག་གི་སྒོ་ནས་བཀའ་དྲིན་གྱིས་སྐྱོང་བར་མཛད་དེ། དེར་མ་
ཟད་རྒྱུན་པར་བདེ་གསང་འཇིགས་གསུམ་གྱི་ཆོ་ག་ཆ་ལག་དང་བཅས་པ་རྒྱུད་་་་་་
གཞུང་སོགས་འདོན་ཆ་གང་ཡོད་དང༌། དཀྱིལ་འཁོར་སོ་སོའི་བྲིས་བསླང་གི་
ཐིག་སོགས་དང༌། ཞི་རྒྱས་སོགས་ཀྱི་ཐབ་ཐིག་དང༌། འཆམ་ཆེན། ས་གར་མཆོད་
གར་སོགས་གར་དང་ཕྱག་རྒྱ། མཆོད་གཏོར་སོགས་ཀྱི་བཅའ་ཤོམ། རོལ་མོ་
འབུད་དཀྲོལ་བརྡུང་བ་དབྱངས་རྟ་སོགས་དང་། མཁས་གྲུབ་རྗེའི་སྔགས་ཀྱི་
638



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བསླབ་བྱ་དང་། ཐིག་རྩའི་སྡོམ་ཚིག་སོགས་ཀྱི་རྒྱུགས་སྤྲོད་དགོས་ཚུལ། ལམ་རིམ་
ཆེ་ཆུང༌། སྡོམ་གསུམ་བསླབ་བྱ། བདེ་གསང་སོགས་ཀྱི་བསྐྱེད་རྫོགས་དང༌། བློས་
བསླང་གི་ལག་ཁྲིད་སོགས་བསླབ་སྦྱང་དང་། བདེ་གསང་འཇིགས་གསུམ་མགོན་
ཆོས་བཅས་ཀྱི་བསྙེན་པ་ལས་རུང་གཏོང་དགོས་ཚུལ་དང་། དུས་འཁོར་ལ། དུས་
འཁོར། ཀུན་རིག་མངོན་བྱང་སོགས་ཀྱི་འདོན་ཆའི་རིམ་པ་གང་ཡོད་དང་། དུས་
འཁོར་སོགས་ཀྱི་བསྐྱེད་རིམ་ཡང་བབས་བསྟུན་གྱི་རྒྱུགས་འཇོག་པ་དང་། སྐར་
རྩིས་སོགས་རིག་གནས་རྣམས་ཀྱང་སྦྱངས་ཏེ་རྒྱུགས་སྤྲོད་དགོས་ལ། རྒྱུགས་དེ་
དག་ལ་དགེ་བསྐོས་སོགས་ལས་སྣེ་རྣམས་ནས་རྟིང་བསྐུལ་ཤིན་ཏུ་དམར་བ་དང་
ལྡན་པར་ཚར་གཅོད་རྗེས་འཛིན་གྱི་སྒོ་ནས་ལོ་རེ་བཞིན་དུ་རྒྱུགས་སྤྲོད་ལེན་ལན་་་
གསུམ་རེ་བྱེད་དགོས་ཀྱི་བཀའ་གནང་། རྗེ་རང་ཉིད་སྐབས་སྐབས་སུ་རྒྱུད་པ་
དང༌། དུས་འཁོར་གྱི་སྒྲུབ་མཆོད་སོ་སོའི་ཚོགས་དབུས་དང༌། སྐབས་ལ་ལར་
འདུ་ཁང་ཐོག་ཏུ་བཞུགས་ནས་རྒྱུད་སྡེ་སོ་སོའི་འདོན་རྟ་དབྱངས་ཕྱག་རྒྱ་སོགས་་་
ཀྱི་ཕྱག་ལེན་མཐའ་དག་ལ་གཟིགས་རྟོག་ཞིབ་རྒྱས་གནང་སྟེ་ཕྱག་བཞེས་ཕྲ་མོ་་་་་
ཞིག་ཚུན་ཆོད་ཉམས་པ་མེད་པར་རྒྱས་པའི་ཐབས་འཕྲུལ་གང་དགོས་ཀྱི་ཐུགས་་་
ཁུར་ཆེ་བཞེས་གནང་། དེ་བཞིན་དུ་རྔ་བ་དང༌། ཧོར་ཚང་གི་བཤད་གྲྭ་གསར་བ་
རྣམས་སུ་ནམ་ཕེབས་ན་ཡང་རྩོད་རྒྱུགས་འདོན་རྒྱུགས་སོགས་སློབ་གཉེར་ཡར་་་་་
རྒྱས་ཀྱི་ཐབས་གང་འོས་ཀྱི་སྒོ་ནས་བཀའ་དྲིན་བསྐྱངས་པ་ཚད་མེད་ལ། ཐེ་བོ་
རོང་གི་དགོན་ལག་རྣམས་རྗེ་ཉིད་མ་ཕེབས་པའི་སྐབས་ན། གྲུ་བ་ཕལ་ཆེར་སྤྱོད་
པ་ཤིན་ཏུ་རགས་པ། སེམས་རྒྱུད་རྩུབ་པ། སྡོམ་གསུམ་གྱི་བཅས་མཚམས་ལས་
ཕམ་པ་སོགས་ལ་ཅི་ཡང་མི་བརྩི་བར་རེ་གཉིས་གཟན་ཤམ་ཡང་མེད་པར་ཕུ་ཐུང་
གྱོན་པ། མཚོན་ཆ་ཐོགས་པ་སོགས་སྣང་བ་གང་དྲན་བྱེད་མཁན་མང་བ་དང་།
འགྲིག་ལམ་འདི་ཡིན་གྱི་གསལ་ཁ་མེད་པ་ཤ་སྟག་ཡིན་འདུག་ཀྱང་། རྗེ་ཉིད་ཀྱི་
639



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སྐུ་རིང་ལ་ཐབས་མཁས་ཀྱི་སྒོ་ནས་བརྩེ་བས་གསུང་བཀོད་ཡང་དང་ཡང་དུ་་་་་་
བཀའ་དྲིན་བསྐྱངས་ཏེ་གཞི་གསུམ་གྱི་ཕྱག་ལེན་དང་སྦྱར། འགྲིག་ལམ་གྱི་རིགས་
ཆེ་ཕྲ་རིམ་པར་བསྟན་ཏེ་ད་ལྟ་དགོན་པ་གཅིག་ཙམ་མ་གཏོགས་ཐམས་ཅད་་་་་་་
མཐུན་པར་གཞི་གསུམ་གྱི་ཕྱག་བཞེས། འགྲིག་ལམ་ཀུན་སྤྱོད་མཐའ་དག་སྔར་
ལས་བརྒྱ་འགྱུར་གྱིས་ཇེ་ཞིབ་ཏུ་སོང་སྟེ་གཙང་དགོན་ཤ་སྟག་ཏུ་གྱུར་པ་ནི་ཀུན་་་་
ལ་མངོན་སུམ་དུ་གསལ་བ་ལགས་ལ། དེར་མ་ཟད་དགོན་སྡེ་དེ་རྣམས་ལ་སྔར་
བདེ་གསང་སོགས་ཀྱི་སྒྲུབ་མཆོད་ཀྱི་མིང་ཙམ་ཡང་མེད་པ་ལ། ལྷ་བསོ་དགོན་
པར་བདེ་གསང་འཇིགས་གསུམ་གྱི་སྒྲུབ་མཆོད། དབྱར་གནས། བསྐང་གསོ་
བཅས་དང་། གཟའ་རུའི་དགོན་པར་འཇིགས་བྱེད་སྒྲུབ་མཆོད་དབྱར་གནས་
སོགས་དང༌། ཚོང་རུའི་དགོན། བར་མའི་དགོན། པོ་ཤོ་དགོན། ཏེའུ་སྒང་
དགོན་བཅས་ལའང་འཇིགས་བྱེད་སྒྲུབ་མཆོད་བཙུགས་པ་སོགས་ད་ལྟ་ཐེ་བོའི་་་་
དགོན་ལག་རྣམས་ལ་འགྲིག་ལམ་ཀུན་སྤྱོད་སོགས་ཞིབ་པར་མ་ཟད་རྒྱུད་སྡེ་་་་་་
འགའི་སྒྲུབ་མཆོད་སོགས་དང་། དེ་མཚུངས་ཁ་ཏོན་སྒྲིབ་སྦྱོང་དང་ཕྱག་སྐོར་
སོགས་ལ་བརྩོན་པ་འགའ་རེ་དང་། ཡི་དམ་སོ་སོའི་བསྙེན་པ་ལས་རུང་གཏོང་
མཁན་ཡང་མང་ཙམ་ཡོད་པ་སོགས་རྗེ་ཉིད་ཀྱི་ཐུགས་རྗེ་ཁོ་ན་ཡིན་པ་ཀུན་ལ་་་་་
མཐུན་སྣང་དུ་གྲུབ། ཚ་ཁོའི་མ་དགོན་ཡང་ཁོང་ཉིད་མ་ཕེབས་པའི་སྔོན་ཕལ་
ཆེར་ཐེ་བོའི་དགོན་ལག་ཚོ་དང་ལྟ་སྤྱོད་ཀུན་ནས་མཐུན་པ་འདྲ་བ་ཡོད་ཀྱང་།
རྗེ་ཉིད་ནས་གྲྭ་བ་ཕམ་པའི་དོགས་པ་ཡོད་པ་མང་པོ་གནས་དབྱུང་བྱས་ཏེ། གཞི་
གསུམ་གྱི་ཕྱག་ལེན་ཞིབ་རྒྱས་དང་། གསང་འདུས་བདེ་མཆོག་གཉིས་ཀྱི་སྒྲུབ་
མཆོད་དང༌། ཕྱག་རྡོར་འཁོར་ཆེན་གྱི་བདག་བསྐྱེད་དང༌། རྗེའི་སྟོང་མཆོད་
སོགས་ཆོས་ཐོག་སྒྲུབ་མཆོད་གསར་བ་འགའ་ཟུང་བཙུགས་པ་སོགས་འགྲིག་ལམ་་
ཀུན་སྤྱོད་རྣམས་ལ་དོ་དམ་ཚད་མེད་གནང་། ཚོ་བདུན་དགོན་པ་ཡང་རྗེ་ཉིད་
640



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དགུང་ལོ་ཉི་ཤུ་བཞེས་པའི་ས་འབྲུག( སྤྱི་ལོ༡༨༦༨）གི་ལོར་ཏཱ་རོ་འཇམ་་་་་་་
དབྱངས་ཀྱིས་ཕུལ་དུས་ས་བོན་ཙམ་ལས་མེད་ཀྱང་ཡང་དང་ཡང་དུ་ཞབས་ཀྱིས་་་
བཅགས་ཤིང་བཀའ་ཆོས་ལན་མང་དུ་སྩལ་པ་སོགས་ཆོས་སྲིད་ཟུང་འབྲེལ་གྱི་སྒོ་་་
ནས་བརྩེ་སྐྱོང་མཛད། ཆོ་ག་དང་སྒྲུབ་མཆོད་སོགས་བཤད་སྒྲུབ་ཀྱི་སྲོལ་མང་པོ་
བཙུགས་པས་ད་ལྟ་དབྱར་གྱི་ཆུ་མཚོ་བཞིན་དུ་གོང་འཕེལ་དུ་ཡོད་པ་ཡང་རྗེ་རང་
གི་ཐུགས་རྗེ་ཁོ་ནའོ། །ལན་གཅིག་དགོན་འདིའི་གྲྭ་བ་སུམ་ཅུར་ཉེ་བ་ཕམ་པས་
གོས་པ་ལ་བརྟེན་གནས་ནས་དབྱུང་བ་སོགས་དག་ཐེར་དང་། གཞི་གསུམ་དང་།
རྒྱུད་སྨད་ལྟར་གྱི་གསང་འདུས། འཇིགས་བྱེད་བདེ་མཆོག་སོགས་ཀྱི་སྒྲུབ་མཆོད་
སྦྱིན་སྲེག་དང་བཅས་པ། བསྐང་གསོ། མགོན་པོའི་གཏོར་ཆེན། ལྷ་མོའི་ཚེས་
གཏོར་གདུགས་དཀར་བཟློག་ཆེན། རབ་གནས་ཆེན་མོ་སོགས་དང་། མ་དགོན་
ལ་ཡང་གདན་ས་རང་གི་རྒྱུད་པ་ལྟར། དཔལ་ལྡན་སྟོད་རྒྱུད་པའི་ཕྱག་ལེན་ལྟར་
དེ་རྣམས་ལེགས་པར་བཙུགས་པ་དང་། ལམ་རིམ་ཆེ་ཆུང་། སྡོམ་གསུམ་བསླབ་
བྱ། བློ་སྦྱོང་སོགས་རང་རང་གི་བློ་དང་འཚམས་པ་རེ་བསླབ་སྦྱངས་བྱེད་འཇུག་
པ་དང་། རྒྱུད་སྡེ་སོ་སོའི་བསྙེན་པ་ལས་རུང་དང་། ལྷག་པར་གྲྭ་བ་འགའ་ལ་
འཇིགས་བྱེད་ཀྱི་བསྙེན་སྒྲུབ་བྱེད་དགོས་ཚུལ་སོགས་ཀྱི་བཀའ་དྲིན་བསྐྱངས།
གཞན་ཡང་གནས་གཞི་སྟོབས་ལྡན་རི་ཁྲོད་དུ་དབྱར་གནས་དང༌། ལྷ་འབངས་
རྐ་ཆུ་ཁ་པའི་སེར་སྡེ་ལ། དབྱར་གནས། ཉ་སྟོང་གི་གསོ་སྦྱོང་རྒྱུན་ལྡན། ཐུགས་
རྗེ་ཆེན་པོ་རྒྱལ་བ་རྒྱ་མཚོའི་སྒོས་མ་ཎི་རིལ་སྒྲུབ། གསང་འདུས་དང་། རས་བྲིས་
ལ་བརྟེན་པའི་དུས་འཁོར་ཐུགས་དཀྱིལ་གྱི་སྒྲུབ་མཆོད་བདག་འཇུག་སོགས་དང་།
མཛོད་དགེ་གླིང་བའི་ར་བོང་དགོན་དུ་དུས་འཁོར་འཇམ་དཔལ་དགོངས་རྒྱན་གྱི་
ཆོ་ག་རྐྱང་། སོག་པོའི་སེར་མང་ལ་དུས་འཁོར་ཆོག་ཆེན་བདག་འཇུག་དང་
བཅས་པ། བཞག་སྡོམ་པའི་དགོན་པ་ཁང་གསར་ཉིན་དང་རྒྱལ་དགེ་དགོན་
641



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གཉིས་ལ་ལྟུང་བཤགས་ཀྱི་ཆོ་ག་དང་མི་འཁྲུགས་པའི་ཆོ་ག་བདག་འཇུག་བཅས་་་
བཙུགས་པ་སོགས་ཕྱོགས་ཡས་མས་ཀྱི་དགོན་པ་ཆེ་ཆུང༌། ཤོག་ཁ་སོ་སོའི་སེར་སྡེ།
རང་གི་དགོན་ལག་ཏུ་གཏོགས་པའི་སྒྲུབ་སྡེ་འགའ་ཞིག་སོགས་ལ་ཆོ་ག་ཆོས་སྤྱོད་་
མང་པོ་གསར་ཚུགས་ཀྱི་གསུང་བཀོད་གནང་བ་དང་། དེ་བཞིན་དུ་བཙུགས་པ་
ཡང་ཆེས་མང་བར་མངོན་ཡང་ཞིབ་རྒྱས་མ་ངེས། གཞན་ཡང་གདན་ས་ཕན་
ཚུན་དུ་སྒྲ་སྙན་ངག རྩིས་དཀར་ནག སྡེབ་སྦྱོར། ཡི་གེ་འབྲི་བ། པར་བརྐོ་བ་
སོགས་དང་། ལྕགས་མཁར། རབ་གནས། སྦྱིན་སྲེག གཏོར་སྒྲུབ། གཏོར་ཆེན། །
བཟློག་ཆེན་སོགས་ཞི་རྒྱས་དབང་དྲག་གི་ལས་རིམ་སྣ་ཚོགས་པའི་འདོན་རྟ་་་་་་
དབྱངས་ཕྱག་ལེན་གྱི་སྐོར་དང༌། གཟུངས་གཞུག་འབུལ་ཚུལ། ཞི་རྒྱས་དབང་
དྲག་སོགས་ཀྱི་འཁོར་ལོ་དུ་མའི་བྲི་ལྡེབ་རིགས་མི་འདྲ་བ་མང་པོ། ཐ་ན་ཞྭ་མོ་
བཟོ་བ་ཡན་ཆད་ཀྱི་དོ་དམ་རྒྱུན་དུ་གནང་བས་ད་ལྟ་རྗེ་ཉིད་ཀྱི་ཕྱག་མཚན་དུ་་་་
བཞེས་པའི་གདན་ས་ཆེ་ཆུང་རྣམས་ལ་ཞུགས་ཤིང་། གནས་པ་རྣམས་ཀྱིས་རང་
རང་གི་ཤེས་རབ་དང་བརྩོན་འགྲུས་དང་འདུན་པ་སོགས་རང་སྟོབས་ཀྱིས་ཚང་་་་
ཕྱིན། གྲོགས་སྟོབས་ཀྱིས་འདི་མ་ཚང་བྱ་བ་མེད་པར་ཐམས་ཅད་གྲུ་བཞི་ལམ་མེ་
ཡོད་པ་འདི་རྣམས། རྗེ་ཉིད་ཤེས་རབ་ཕུན་སུམ་ཚོགས་པའི་སྒོ་ནས་གཞན་དོན་
རྣམ་པ་ཐམས་ཅད་པ་ལ་ཞུགས་པའི་ལག་རྗེས་ཤ་སྟག་ཡིན་པས་རྗེས་འཇུག་བློ་་་་
གྲོས་དང་ལྡན་པ་རྣམས་ཀྱིས་ཀྱང་འདི་དག་ནམ་ཡང་མི་ཉམས་པའི་ཐབས་ལ་་་་་
འབད་པར་རིགས་སོ། །གདན་ས་ཕན་ཚུན་དང་། དགོན་ལག་སོ་སོར་རིས་སུ་
བྲིས་པ་དང༌། འབུར་དུ་བཞེངས་པ་དང༌། ལུགས་སུ་བླུགས་པ་སོགས་ཀྱིས་
བསྐྲུན་པའི་སྐུ་གཟུགས་ཆེ་ཆུང་མཐའ་ཡས་པ་དང༌། རྒྱལ་བའི་བཀའ་དང་
དགོངས་འགྲེལ་གྱི་བསྟན་བཅོས་གངས་ཅན་བོད་ཀྱི་སྐད་དུ་འགྱུར་ཚད་རྣམས་་་་་
ཀྱིས་གཙོས་གསུང་རབ་ཀྱི་གླེགས་བམ་པོ་ཏི་ཆེ་ཆུང་ཉིས་སྟོང་བརྒལ་བ་ཙམ་མ་་་་
6-42



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
མཐའ་བཞེངས་པར་མངོན་ལ། ལྷ་ཁང་དང་གཙུག་ལག་ཁང་སོགས་གསར་
བསྐྲུན་གནང་བ་ཡང་ཚ་ཁོ་མ་དགོན་གྱི་འདུ་ཁང་གྱན་ལྔ་ཅན་ཕྱིའི་རྡོ་རྩིག་ཤིན་་་་
ཏུ་བཟོ་ལེགས་པ་དང༌། ནང་གི་གསེར་ཚོན་སོགས་རྟེན་དང་བརྟེན་པ་གང་ཐད་
ནས། མིག་གི་བདུད་རྩིར་གྱུར་པ་ཤིང་ཕག( སྤྱི་ལོ༡༨༧༥）ནས་ས་སྟག( སྤྱི་
ལོ༡༨ ༧༨)གི་བར་ལེགས་པར་བསྒྲུབས་པའི་རྒྱུ་སོང་རགས་རྩིས་ཙམ་བྱས་པར་་་
རྡོ་ཚད་ཉི་ཤུ་རྩ་གྲངས་མ་མཐའ་སོང་བར་འདུག མ་དགོན་གྱི་བླ་བྲང་གསར་
བཞེངས་ལ་དངུལ་སྲང་སྟོང་གསུམ་དང་། བརྒྱ་དང་ཉེར་གཅིག་ཙམ་དང་། དེ་
མཐུན་ཚོ་བདུན་གྱི་གཟིམས་ཁང་ལ་རྡོ་ཚད་སུམ་ཅུ་སོ་གསུམ་དང་སྲང་ཉེར་་་་་
དྲུག རྔ་བའི་དགོན་གསར་གྱི་འདུ་ཁང་གྱན་བདུན་པ་ཞིག་སྔ་ཕྱིར་ལན་གཉིས་
བསྐྲུན་དགོས་བྱུང་བར་གསེར་ཚོན་དང་བཅས་པར་ཐོ་གསལ་པོ་མི་འ དུག་ཀྱང་་་་
རགས་རྩིས་སུ་མ་མཐའ་ལ་རྡོ་ཚད་སུམ་ཅུ་རྩ་གྲངས། གདན་སའི་གཟིམས་ཁང་
ལན་བཞི་དང༌། བྱམས་ཁང་ལན་གཉིས་ཕུབ་པ་ཡིན་འདུག་ཀྱང་ཐོ་མི་གསལ།
ལྕགས་སྟག( སྤྱི་ལོ ༡༨༩༠)ལོར་ཐེ་རོང་བོ་ཤོ་དགོན་པའི་འདུ་ཁང་གསར་་་་་
བཞེངས་ལ། མཛོ་བཅོ་ལྔ། ནས་ཀོན་ཏོའུ་ལྔ་བརྒྱ། མཛོ་མོ་བཞི། མཛོ་གསར་
གཅིག དངུལ་སྲང་བརྒྱ་དང་ཉི་ཤུ་རྩ་བརྒྱད་དང་ཞོ་དགུ་སྐར་མ་གསུམ། ལྕགས་
ཡོས( སྤྱི་ལོ༡༨༩ ༡)ལོར་ཧོར་ཚང་འདུ་ཁང་གྱན་བདུན་ཅན་གསེར་ཚོན་དང་་་
བཅས་པར་དངུལ་རྡོ་ཚད་སུམ་ཅུ་རྩ་སྟོང་། མེ་སྤྲེལ( སྤྱི་ལོ ༡༨༩༦)ལོར་ཚོང་རུ་
བར་མའི་དགོན་པའི་གཟིམས་ཆུང་ལ་དངུལ་སྲང་བརྒྱ་དང་ལྔ། མེ་བྱར(སྤྱི་
ལོ ༡༨ ༩ ༧) འབྲིང་བའི་སུམ་མདོ་དགོན་པའི་གཟིམས་ཆུང་ལ་དངུལ་སྲང་དྲུག་་་་
བརྒྱ་དང་སྲང་གང་ཞོ་གང་དང་། སྔགས་རམས་པའི་དགོན་པའི་ཐུགས་རྗེ་ཆེན་
པོའི་ལྷ་ཁང་ཞིག་གསོའི་ཆེད་དུ་དངུལ་སྲང་བརྒྱ་དང་བརྒྱད་ཅུ། གཟའ་རུའི་
དགོན་པའི་འདུ་ཁང་། ཚོང་རུའི་དགོན་པའི་འདུ་ཁང༌། བར་མའི་དགོན་པའི་
643



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འདུ་ཁང་། མཛོད་རུའི་དགོན་པའི་འདུ་ཁང་སོགས་ཀྱི་ཕྱིའི་མཁར་ལས་ནས་
བཟུང་ནང་གི་གསེར་ཚོན་སོགས་ལེགས་པར་འགྲུབ་ཀྱི་བར་ལ་ཕྱག་རྫས་མཐའ་་་
ཡས་པ་གནང་བར་མངོན་ཡང་ཐོ་གསལ་བོ་མི་སྣང་ངོ་། །འདི་དག་ནི་བཀའ་
གདམས་ཀྱི་དགེ་བའི་བཤེས་གཉེན་ཆེན་པོ་སྤྱན་སྔ་པ་ཚུལ་ཁྲིམས་འབར་གྱིས་་་་་་
སངས་རྒྱས་ཀྱི་བསྟན་པ་དར་བ་ནི་གནས་གཞི་དང་དགེ་འདུན་གྱི་སྡེ་ལ་རག་ལས་
ཞེས་གསུངས་པའི་རྣམ་ཐར་ཕྱག་ལེན་དུ་འདེབས་པར་མཛད་པའོ། །དེས་ན་
བཀའ་གདམས་གོང་མ་རྣམས་ཀྱི་གསུང་སྒྲོས་ལས། ལས་དང་པོ་པས་གཞན་དོན་
བྱས་པ་ནི་བུམ་སྟོང་བྱོ་བ་དང་འདྲ། ཅི་ཙམ་ངལ་བ་བྱས་ཀྱང་ཐིགས་གཅིག་ཙམ་
ཡང་འབབ་རྒྱུ་མེད། བྱང་སེམས་སོ་སྐྱེས་ཀྱིས་གཞན་དོན་བྱས་པ་ནི་བུམ་པ་གང་
བྱོ་དང་འདྲ། གཞན་གང་ཙ་ན་རང་ཉིད་སྟོང་པར་འགྲོ། ས་ཐོབ་ནས་གཞན་
དོན་བྱས་པ་ནི་བུམ་པ་བཟང་པོ་དང་འདྲ་སྟེ་གཞན་ཅི་ཙམ་གང་ཡང་རང་ཉིད་་་་
ལ་གང་སྟོང་མེད་ཅེས་གསུངས་པ་ལྟར། རྗེ་འདི་ཉིད་ནི་སྤངས་དང་རྟོགས་པའི་
ཡོན་ཏན་གཏེར་ཆེན་པོའི་བུམ་པ་དང༌། དཔག་བསམ་གྱི་ཤིང་དང༌། ཡིད་
བཞིན་ནོར་བུ་བཞིན་ལྷུན་གྱིས་གྲུབ་པའི་སྒོ་ནས་སྟོད་ལྕགས་མོ་མགོ་ལོག་ནས་་་་་
བཟུང་། སྨད་རོང་བོ་རེབ་གོང་གི་བར་རྗེ་གོང་མ་ཀིརྟི་བསྟན་པ་རབ་རྒྱས་དང་།
རོང་ཆེན་བུདྡྷ་རྡོ་རྗེ་རྣམ་གཉིས་ཀྱི་ཞབས་ཀྱིས་བཅགས་ཤིང་བྱིན་གྱིས་བརླབས་་་་
པའི་ཡུལ་ཕྱོགས་ཕལ་མོ་ཆེར་བྱོན་ཏེ་སྐལ་བ་བཟང་པོའི་གདུལ་བྱ་རྣམས་མཐོང་་་
ཐོས་དྲན་རེག་སོགས་ཀྱིས་སྨིན་གྲོལ་གྱི་དཔལ་བླ་ན་མེད་པ་ལ་འགོད་པར་མཛད་
དོ། །དེ་ལྟར་ན་རྗེ་འདི་ཉིད་ཀྱི་སྐུ་ཚེ་གཅིག་གི་མཛད་པ་དང་རྣམ་ཐར་ལ་བློ་གྲོས་
དང་ལྡན་པ་རྣམས་ཀྱི་གཟུ་བོའི་བློས་བརྟགས་ན་མཁས་པ་འཆལ་བར་མ་ཤོར་་་་་་
བར་སྡོམ་པ་གསུམ་གྱིས་བསྡུས་པའི་བསླབ་ཁྲིམས་རྣམ་པར་དག་པ་མིག་གི་་་་་་་
འབྲས་བུ་བཞིན་དུ་བསྲུང་བས་ལེགས་ཚོགས་ཀྱི་གཞི་རྩ་བརྟན། བཙུན་པ་རྨོངས་
644



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
པར་མ་ཤོར་བར་བཅུ་ཕྲག་གི་རིག་པའི་གནས་ཐམས་ཅད་ལ་སྦྱངས་པ་མཐར་་་་་་
ཕྱིན་མཛད་པས་རང་དང་གཞན་གྱི་གྲུབ་པའི་མཐའ་རྒྱ་མཚོ་ལྟ་བུའི་ཕ་རོལ་ཏུ་་་
སོན། བཤད་པ་ཁ་བཤད་དུ་མ་ཤོར་བར་སྒོམ་སྒྲུབ་ཀྱིས་ཐུགས་ཉམས་སུ་བཞེས་
པས་ཐུན་མོང་དང་ཐུན་མོང་མ་ཡིན་པའི་རྟོགས་པའི་ཀློང་རྡོལ་ཏེ་ངེས་པ་དོན་གྱི་
གྲུབ་པའི་དབང་ཕྱུག་ཏུ་གྱུར། སྒྲུབ་པ་རང་དོན་དུ་མ་ཤོར་བར་བྱམས་སྙིང་རྗེ་
བྱང་ཆུབ་ཀྱི་སེམས་རིན་པོ་ཆེའི་སྒོ་ནས་ཐ་ན་ཞལ་གྱི་དབུགས་ཕྱི་ནང་དུ་རྒྱུ་བ་་་་
ཚུན་ཆད་མཁའ་ཁྱབ་ཀྱི་སེམས་ཅན་ཐམས་ཅད་ལ་གནས་སྐབས་དང་མཐར་ཐུག་
གི་ཕན་བདེ་འབའ་ཞིག་འབྱུང་བའི་རྒྱུར་དགོངས་ནས་བསྟན་པ་དང་འགྲོ་བའི་་་་
དོན་དཔག་པར་མི་ནུས་པ་མཛད་པ་སྟེ། སྐལ་བ་དང་ལྡན་པའི་གདུལ་བྱ་རྣམས་
ཀྱིས་ཚུལ་འདི་ཤེས་པར་བྱས་ནས་སྐྱབས་གསུམ་འདུས་པའི་བདག་ཉིད་དུ་མོས་་་་
ཏེ་ཁ་ཙམ་ཚིག་ཙམ་མ་ཡིན་པར་སྙིང་ཐག་པ་ནས་གསོལ་བ་འདེབས་པ་དང་།
ཚེ་རབས་ཀྱི་ཕྲེང་བ་ཐམས་ཅད་དུ་རྗེས་སུ་འཛིན་པའི་སྨོན་ལམ་འདེབས་པ་དང་།
རྣམ་ཐར་གྱི་ཆ་ཤས་རེ་ཙམ་ལ་ཡང་རང་རང་གི་བློ་གྲོས་ཀྱི་རྩལ་དང་། བསོད་
ནམས་ཀྱི་སྐལ་བ་དང་བསྟུན་ནས་ཅི་ཤེས་ཅི་ནུས་སུ་སློབ་པ་སོགས་ཀྱི་སྒོ་ནས་་་་་
དལ་འབྱོར་གྱི་རྟེན་བཟང་པོ་ལན་གཅིག་ཐོབ་པ་དོན་ལྡན་དུ་འགྱུར་བར་རེ་ལ་རྩེ་
གཅིག་ཏུ་འབད་པར་བྱའོ། །སྨྲས་པ། །
སྲིད་ཞི་ལས་འདས་སྤངས་དང་རྟོགས་པའི་མདངས། །མཁས་བཙུན་བཟང་
པོའི་གར་དུ་ཟློས་པ་ལ། །ཕྱོགས་བཅུའི་རྒྱལ་བ་སྲས་བཅས་མགྲིན་གཅིག་ཏུ། །
བསྟོད་བསྔགས་རོལ་མོ་འཁྲོལ་བ་དངོས་པོའི་གཤིས། །འགྱུར་མེད་མོས་གུས་
ཐུགས་ཀྱི་གཤོང་བུ་རུ། །བླ་མའི་བྱིན་རླབས་ཆུ་བོ་འཁྱིལ་བ་ལས། །སྤངས་དང་
རྟོགས་པའི་འབྲས་བཟང་འབུམ་འཇོ་བ། །དགེ་ལེགས་ལྷུན་གྱིས་གྲུབ་པའི་དཔག་
བསམ་འཁྲུངས། །དཔག་ཡས་མདོ་སྔགས་ཆོས་ཚུལ་རིན་ཆེན་འབྱུང༌། །བླ་མའི་
645



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྣལ་འབྱོར་མནྡཱ་རས་བསྲུབས་པས། །གྲུབ་གཉིས་ཉི་ཟླའི་ཕྲེང་བ་རིམ་ཤར་བ། །
ནོར་བཟང་རྟག་ཏུ་ངུ་གཞན་བཙལ་དུ་མེད། །བཻཌཱུར་མདངས་མཛེས་དཔྱིད་ཀྱི་
ཕོ་ཉ་མོ། །མགྲིན་པའི་གླིང་བུ་བསྒྱུར་པས་གཞན་ཡིད་འགུགས། །མཚལ་རིས་
བཀྲ་བ་ནགས་ཀྱི་ཤཱ་ན་མོ། །དཔལ་རྩལ་སྟོབས་ཤུགས་རྫོགས་པས་གཞན་ཟིལ་
གནོན། །ཕྱོགས་གླང་གྲགས་པའི་རིགས་གཞུང་སྤྲིན་ཆེན་ལས། །དངོས་སྟོབས་
རིགས་པའི་གནམ་ལྕགས་འབུམ་སྤྲོས་ཏེ། །ཕས་རྒོལ་དམ་བཅའི་བྲག་རི་ཕྱེར་
འཐག་ནས། །ཕྱོགས་ལས་རྣམ་རྒྱལ་གྲགས་པའི་སྒྲ་བརྒྱ་རྒོད། །གང་གི་མཁྱེན་
རབ་འཕྲུལ་གྱི་གོམ་གཅིག་གིས། །དབུ་ཕར་འདུལ་མངོན་གཞུང་ལུགས་ས་ཆེན་
ཁྱོན། །གཞལ་བས་རྟོག་གེའི་སྙེམས་ལྡན་ལྷ་མིན་སྡེ། །དཔའ་བོའི་བརྟན་པ་
འཕྲོགས་ནས་ས་འོག་བཅིངས། །སྒྲ་ཚད་བཟོ་དང་གསོ་བ་རིག་ཚུལ་ལ། །མང་
ཐོས་རྒྱ་མཚོའི་ཕ་རོལ་སོན་པ་ཡིས། །འཇིག་རྟེན་ཀུན་དགར་བགྱིད་པའི་དཔལ་
མཐོང་ནས། །མཁས་པའི་མཁས་པ་མ་ལུས་ངོ་མཚར་འཛིན། །འཕགས་བོད་
གཞུང་ཆེན་སྤང་ལེབ་བསྡུས་པའི་འཕྲུལ། །ཟབ་རྒྱས་དོན་བཟང་གྲུ་ཆེན་ལེགས་
བཟུང་སྟེ། །རྨོངས་པ་རབ་མེད་ཆུ་བོ་ཆེ་བརྒལ་ནས། །མང་ཐོས་དབྱིག་འཛིན་
ཁྱོན་ཀུན་བདག་གིར་མཛད། །ཚངས་པའི་རྣ་བ་བརྒྱད་ཀྱིས་མ་ཐོས་ཤིང༌། །
དབང་པོའི་གཟུགས་འཛིན་སྟོང་གིས་མ་མཐོང་བ། །རྡོ་རྗེ་ཐེག་པའི་སྨིན་གྲོལ་རི་
མོ་འབུམ། །ཐུགས་གསང་ཤེལ་དཀར་རྩིག་ངོས་མ་འདྲེས་གསལ། །མཚན་ལྡན་
ཡོངས་འཛིན་མུ་ཁྱུད་རིས་བརྟེན་པ། །བཅུ་ཕྲག་རིག་པའི་གནས་ཀྱི་རོལ་བའི་
མཚོ། །གང་ཐུགས་གསེར་གྱི་གཞི་ལ་འཁྱིལ་བ་ཡི། །དོན་མཐུན་གྲགས་པའི་རོལ་
མོ་སྲིད་འདིར་སྙན། །ངེས་འབྱུང་གསེར་གྱི་གཞི་ལ་བརྟེན་པ་ཡི། །དྲན་ཤེས་བག་
ཡོད་རིན་ཆེན་ཐེམ་སྐས་ལས། །ཁྲིམས་གཙང་རྣམ་རྒྱལ་ཁང་བཟང་ཆེར་བགྲོད་
ནས། །ཉེས་མེད་ཐར་བའི་རྒྱལ་མཚན་སྲིད་རྩེར་བསྒྲེངས། །བྱམས་དང་སྙིང་རྗེའི་
646



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཁོར་ལོ་ཟུང་ལྡན་པ། །རིན་ཆེན་སེམས་མཆོག་གསེར་གྱི་ཤིང་རྟ་ཆེ། །རྒྱལ་
སྲས་སྤྱོད་པའི་རིན་ཆེན་གྱིས་བཀང་སྟེ། །འགྲོ་ལ་དགེ་ལེགས་སྦྱིན་པའི་དཔལ་དུ་
ཆས། །འཇུག་སྒོ་རྣམ་དག་དབང་བཞིའི་སྐྱེད་ཚལ་དུ། །དམ་ཚིག་སྡོམ་པའི་འཁྲི་
ཤིང་རབ་རྒྱས་རྩེར། །བཟླས་སྒོམ་མེ་ཏོག་བཞད་པའི་ཟེའུ་འབྲུ་ལས། །ལས་
བཞིའི་འཕྲིན་ལས་སྦྲང་རྩིའི་གཏེར་བརྒྱ་རྡོལ། །བྱིང་རྒོད་སྤྲིན་ནག་གཡོ་བ་དང་
བྲལ་བའི། །ཞི་གནས་ཏིང་འཛིན་བརྟན་པོའི་ནམ་མཁའ་ལ། །བྱུང་དང་འབྱུང་
འགྱུར་ཤེས་བྱའི་གཟའ་སྐར་འབུམ། །འགོག་མེད་ཤར་བའི་གཟིགས་མོར་ཡུན་དུ་
འབྱམས། །སྣང་ཞིང་སྲིད་པ་ཤེས་བྱའི་དཀྱིལ་འཁོར་ཀུན། །སྣང་དང་སྟོང་བ་
དབྱེར་མེད་ངེས་རྙེད་པས། །སྣང་གྲགས་རིག་གསུམ་སྒྱུ་མའི་རོལ་པ་བཞིན། །
སྣང་ཙམ་ཉིད་ནས་གཟིགས་པ་ཁྱོད་མིན་སུ། །མ་དག་ཐ་མལ་སྣང་ཞེན་འཛིན་
མའི་ཁྱོན། །གསལ་སྣང་ང་རྒྱལ་རྫོགས་པའི་གོམ་གཅིག་གིས། །རྣམ་པར་གནོན་
པ་ངོ་མཚར་སྒྱུ་འཕྲུལ་གྱིས། །བདུད་བགེགས་དྲེགས་པའི་སྟོབས་ལྡན་ས་འོག་
བཅིངས། །སྤྲོས་བྲལ་ཤེས་རབ་ཉི་མ་ཙཎྜི་ལས། །བདེ་ཆེན་ཐབས་མཆོག་ཟླ་བ་
བཞུས་པ་ཡིས། །བདེ་སྟོང་དགའ་བཞིའི་ལང་ཚོ་ཆེར་འབར་བ། །ངེས་དོན་རིག་
སྔགས་འཆང་ཀུན་རྒྱན་དུ་མཛེས། །འཁོར་ལོ་བཞི་ལྡན་རྟེན་བཟང་ཐོབ་དུས་
འདིར། །སྒོ་གསུམ་དམ་ཆོས་སྒྲུབ་ལ་བརྩོན་གྱུར་ན། །འབྲས་བུ་ཆོས་གཟུགས་སྐུ་
གཉིས་ཐོབ་འགྱུར་ཞེས། །འགྲོ་ལ་འདོམས་ཕྱིར་རྩེ་གཅིག་སྒྲུབ་ལ་དགྱེས། །བཏང་
སྙོམས་གསེར་གྱི་གཞི་ལས་ལེགས་འཁྲུངས་བྱམས་དང་སྙིང་རྗེའི་རྩ་བ་བརྟན། །
ཕྱིན་དྲུག་སྤྱོད་པའི་ལོ་འདབ་རབ་མཛེས་བསྡུ་བཞིའི་མེ་ཏོག་མངོན་པར་བཀྲ། །
རིམ་གཉིས་རྟོགས་པའི་འབྲས་བུ་ཡོངས་སྨིན་འཕྲིན་ལས་དྲི་བསུང་ཕྱོགས་བརྒྱར་
འཐུལ། །དཔལ་ལྡན་བླ་མ་དཔག་བསམ་ལྗོན་པ་སྐྱེ་རྒུའི་རེ་སྐོང་འདོད་འཇོའི་
དཔྱིད། །མཁྱེན་བཟང་ཟླ་གཞོན་བཞད་པ་ལས་འོངས་པ། །ལེགས་བཤད་འོད་
647



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དཀར་ཐིག་ལེས་ཡང་དང་ཡང་། སྐལ་བཟང་ཀུནྡའི་ཚལ་དུ་བདུད་རྩིའི་སྐྱེས། །
ཟད་མི་ཤེས་པར་སྦྱིན་པ་ཕ་མཐའ་ཡས། །གྲགས་པ་རབ་སྙན་ཨུཏྤལ་ཆུན་པོའི་
ཚོགས། །ཕྱོགས་ཀྱི་བུ་མོའི་རྣ་བ་ལ་འཁྱུད་པས། །འཛམ་གླིང་ཡངས་པའི་ཁྱོན་
འདིར་འཁོད་པ་ཡི། །གཟུར་གནས་མཁས་རྒུའི་ཡིད་ཀྱི་བརྟན་པ་འཕྲོགས། །བོད་
ཆེན་མདོ་སྨད་ཡུལ་གླིང་ལྷོ་རྒྱུད་ཀྱི། །མཁས་གྲུབ་བྱེ་བ་ཕྲག་བརྒྱའི་སྤྱི་གཙུག་ཏུ། །
ལེགས་བཤད་གོམ་སྟབས་ལྷོད་པོར་བཀོད་པའི་ཚེ། །ཁེངས་དང་དྲེགས་པའི་དར་
ཆེན་ས་ལ་བསྙལ། །རི་མོ་གསུམ་པ་བཅུ་དྲུག་འཁོར་ལོའི་དབུས། །འཇམ་མགོན་
གསུང་གི་གསང་བ་ནཱ་དའི་གླུ། །སྙན་དགུར་དུས་དང་དུས་སུ་འཁྲོལ་བ་ཡིས། །
འགྲོ་འདིའི་ཀུན་རྨོངས་འཁྲུལ་འཁོར་ཞིག་པ་སྙམ། །གང་གི་རྩོད་ངག་རིགས་
པའི་ཆ་ཤས་ཀྱང་། །ཟབ་རྒྱས་དོན་བཟང་མངར་བོའི་རོ་ལྡན་པས། །གཟུར་
གནས་ལེགས་བཤད་འཚོལ་བ་སུས་བསྟེན་ཀྱང་། །སྦྲང་རྩིའི་གཏེར་བརྒྱ་རྡོལ་
བཞིན་དགའ་བས་ཚིམ། །དཎྜིའི་གཞུང་ལུགས་གསེར་གྱི་གྲུ་བོ་ཆེས། །དབྱངས་
ཅན་རིག་པའི་རྒྱ་མཚོ་བརྒལ་བ་ལས། །ངོ་མཚར་སྙན་ཚིག་ནོར་བུའི་བང་མཛོད་
ལ། །དབང་བསྒྱུར་ངག་གི་འབྱོར་བ་ཟད་མི་ཤེས། །ལེགས་པར་བཤད་པའི་རོལ་
མོ་འཁྲོལ་བ་ཙམ། །མ་ཡིན་རྒྱལ་སྲས་སྤྱོད་མཆོག་ཕྱིན་དྲུག་གི །ཆིག་ཐུབ་སྨན་གྱི་
ལྗོན་ཤིང་རྒྱས་པ་ཡིས། །འགྲོ་ལ་ཕན་བདེ་བདུད་རྩིའི་མཆོད་སྦྱིན་འགྱེད། །ཡེ་
ཤེས་གཟིགས་པ་རྣམ་པར་དག་པའི་སྤྱན། །མདོ་སྔགས་རིག་གནས་ཤེས་བྱའི་
མཐའ་ལ་འཁྱུད། །ཟབ་མོའི་ཏིང་འཛིན་ཀླུང་བརྒྱ་འཁྱིལ་བའི་ནང་། །མངོན་
ཤེས་གཟའ་སྐར་རི་མོ་འབུམ་ཕྲག་རྫོགས། །སྲིད་འདིར་རིང་ནས་སྡུག་བསྔལ་
བརྒྱ་ཕྲག་གིས། །མངོན་པར་གཙེས་པ་མཁའ་མཉམ་འགྲོ་ཀུན་ལ། །རྗེས་སུ་བརྩེ་
བའི་བྱམས་དང་སྙིང་རྗེ་དང༌། །ལྷུན་གྲུབ་འཕྲིན་ལས་མཁའ་དང་མཉམ་པར་
བརྡལ། །ནག་པོའི་ཕྱོགས་གྱུར་མི་དང་མི་མིན་གྱི། །བསམ་སྦྱོར་དུག་གི་ཚེར་རྣོན་
648



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
འཛིང་བའི་ཚལ། །སྙིང་རྗེའི་དུད་བློན་གཡོ་བ་དང་འགྲོགས་པ། །མཐུ་ནུས་མེ་ཡི་
འཁོར་ལོས་རིལ་གྱིས་མིད། །གང་གི་མཐུ་སྟོབས་རྡོ་རྗེའི་ལྷུན་པོ་ལ། །བྱད་ཕུར་
ཚེར་མས་བསྣུན་པ་ངལ་བའི་གནས། །དྲག་སྦྱོར་མེ་ལྕེ་གཡོ་བའི་འཁྲུལ་འཁོར་
གྱིས། །བསྲེགས་དང་གྲོལ་བ་དུས་གཅིག་ཉིད་དུ་བྱིན། །འཕྲིན་ལས་ཉི་མ་འོད་དུ་
འབར་བ་ཡིས། །བཤད་སྒྲུབ་གསེར་གྱི་པདྨོ་བཞད་པ་དང་། །ལྷན་ཅིག་ཁྲིམས་
ལྡན་དགེ་འདུན་ཀུར་གུམ་ཚལ། །དམར་སེར་འོད་ཀྱི་ཐིག་ལེས་ཕྱོགས་ཀུན་
མཛེས། །བརླན་དང་བྲལ་བས་སྐམ་པར་མི་འགྱུར་ཞིང་། །ཉི་མ་ནུབ་པ་ཡིས་ཀྱང་
མི་ཟུམ་པ། །གང་གི་འཕྲིན་ལས་འཕྲུལ་གྱི་པདྨའི་ཚལ། །འགྲོ་ཀུན་དཔལ་དུ་སྲིད་
མཐར་གནས་པ་ཉིད། །བདུད་འདུལ་དཔའ་བོ་རྒྱལ་བའི་ཕྱག་མཚན་མཆོག །
སྟོབས་དང་མི་འཇིགས་མཚོན་ཆའི་འཁྲུལ་འཁོར་གྱིས། །ཕྱི་ནང་གསང་བའི་
བདུད་ལས་རྣམ་རྒྱལ་ནས། །མི་འཇིགས་དམ་བཅའི་རྔ་ཆེན་སྲིད་རྩེར་བརྡུངས། །
ཞེས་རིགས་དང་དཀྱིལ་འཁོར་རྒྱ་མཚོའི་མངའ་བདག་རྗེ་བཙུན་བློ་བཟང་འཕྲིན་་་
ལས་བསྟན་པ་རྒྱ་མཚོ་དཔལ་བཟང་པོའི་རྣམ་པར་ཐར་བ་ངོ་མཚར་རྩིབས་སྟོང་
བཀྲ་བའི་གསེར་གྱི་འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་ལས་རྣམ་ཐར་་་་
སྤྱིའི་དོན་གྱི་སྙིང་པོ་བསྡུ་བ་སོགས་ངོ་མཚར་བའི་རྩིབས་རྣམས་མཛེས་པར་བྱེད་་་
པའི་མུ་ཁྱུད་དེ་བཅུ་བའོ།། །།
༡༡. སླར་ཡང་མཆོག་སྤྲུལ་ཉི་མ་གཞོན་ནུའི་འཛུམ་
ཞལ་མངོན་དུ་གྱུར་ཏེ་དགེ་ལེགས་བཀྲ་ཤིས་ཀྱི་
སྒོ་བརྒྱ་དུས་གཅིག་ཕྱེས་པ།
ཨུཏྤལ་སྔོན་པོའི་འཁྲི་ཤིང་གཡོ་ལྡན་མི་ཤིགས་འོད་དྲུག་འཁྱིལ་བའི་ཀློང་། །
649



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྒྱལ་ཀུན་འཕྲིན་ལས་འགོག་པ་མེད་གང་རྟག་བརྟན་ལང་ཚོར་སྨིན་པའི་གར། །
ཡིད་བཞིན་དགེ་ལེགས་འདོད་པ་ཀུན་འཇོ་མཚན་དཔེའི་འཁོར་ལོ་བཞུད་པ་མོས།
མཆོག་གི་སྤྲུལ་པའི་རོལ་བ་གང་སྐུ་མི་ཤིགས་རྡོ་རྗེའི་ཁམས་སུ་སྒྲུབས། །སླར་ཡང་
སྐལ་བ་དང་ལྡན་པའི་གདུལ་བྱ་རྣམས་ཀྱི་རྣ་བར་སྙན་ཅིང་ཡང་དག་པར་དགེ་ལ་
བཀྲ་ཤིས་པའི་གཏམ་སྐབས་འདིར་གླེང་བར་འོས་པ་ཉིད་ནི། དུས་གསུམ་གྱི་
སངས་རྒྱས་ཐམས་ཅད་ཀྱི་འཕྲིན་ལས་ནི་ནམ་མཁའ་ལྟར་མཐའ་ཡས་ཤིང་། རྒྱ་
མཚོ་ལྟར་གཏིང་ཟབ་པ་དང༌། དུས་བསྐལ་པ་ཇི་སྲིད་དུ་ནམ་ཡང་རྒྱུན་མི་འཆད་
པས་ན། སྐྱབས་མགོན་ཐམས་ཅད་མཁྱེན་པའི་མཆོག་གི་སྤྲུལ་པའི་སྐུ་ཡང་རིང་
མིན་མྱུར་དུ་བྱོན་ཏེ། དྲི་མ་མེད་པའི་ཞལ་དཀྱིལ་བཅོ་ལྔའི་ཟླ་བ་སྐལ་བཟང་
གདུལ་བྱའི་མིག་གི་བདུད་རྩིར་གྱུར་པའི་དགའ་སྟོན་ལ་ལོངས་སྤྱོད་པའི་རེ་་་་་་
འདུན་སྐོམ་པས་ཆུ་འཚོལ་བ་བཞིན་དུ་གྱུར་ནས། གདན་ས་སོ་སོའི་དགོན་མ་
ལག་དང་བཅས་པའི་དགེ་འདུན་གྱི་སྡེ་དང་། གྲྭ་སློབ་སྦྱིན་བདག་ཐམས་ཅད་
ཀྱིས་གདུང་ཤུགས་དྲག་པོའི་སྒོ་ནས་རྗེ་ཉིད་ལ་གསོལ་བ་རྩེ་གཅིག་ཏུ་བཏབ། དེ་
མཚུངས་རིམ་གྲོ་ཡང་བླ་བྲང་ཆེན་མོ་ནས། བཀའ་འགྱུར་དང༌། བརྒྱད་སྟོང་པ།
བསྐལ་བཟང་། གསེར་འོད་སོགས་བརྒྱ་ཚར་སྟོང་ཚར་མང་པོའི་གསུང་སྒྲོག
ཀུན་རིག་དང་། སྨན་བླའི་མདོ་ཆོག གནས་བཅུའི་ཕྱག་མཆོད་དང་། སྒྲོལ་མའི་
མཎྜལ་བཞི་བ། མདོ། གདུགས་དཀར་རྣམས་ཀྱང་རེ་རེ་ནས་གྲངས་མང་པོ།
སེང་གདོང་སོགས་ཞི་དྲག་གི་ཡི་དམ་དུ་མའི་བསྙེན་པ་སོགས་གྲངས་གསོག
གཞན་ཡང་ལྕགས་མཁར་དང་། དྲུག་ཅུ་བ། སེང་གདོང་། རྟ་མགྲིན། ཁྲོ་བཅུ་
སོགས་གསར་རྙིང་གི་ཡི་དམ་མང་པོའི་གཏོར་བཟློག་གི་རིགས། ཡིག་བརྒྱ། ཟོ་
བྱེད་མཁའ་འགྲོའི་སྦྱིན་སྲེག དམ་ཚིག་རྡོ་རྗེའི་བཟླས་པ་རྣམས་རེ་རེ་ནས་འབུམ་
ཐེར་དུ་མ། ལྷ་ཁང་སོ་སོ་ནས་ཉིན་བཞིན་སྤྱན་འདྲེན་ཁྲུས་གསོལ་དང་། མར་མེ་
650



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
དུ་མ་ཕུལ་བ་དང༌། སྤྱི་སྒེར་གྱི་མགོན་ཁང་དང་། བེ་ཧར་ལྕོག བཙན་ཁང་
སོགས་ནས་བསྐང་བཤགས་འཕྲིན་བཅོལ་བཅས་མང་དུ་བསྒྲུབས། རྗེ་རིན་པོ་ཆེ་
དང༌། འཇམ་དབྱངས་དཀར་སེར་གཉིས་ཀྱིས་གཙོ་བོ་བྱས་ཤིང་རྗེ་ཉིད་ཀྱི་རྩ་
བའི་བླ་མ་རྣམས་དང༌། ཐུགས་དམ་གྱི་གཙོ་བོའི་ཡི་དམ་རྣམས་སྟེང་དངོས་སུ་
བཞུགས་པའི་རྒྱན་དྲུག་མཆོག་གཉིས་སོགས་འཕགས་བོད་ཀྱི་པཎ་ཆེན་མང་པོ་་་་
འཆད་རྩོད་རྩོམ་གསུམ་གྱི་ཉམས་ཅན་དང༌། རྗེ་རིན་པོ་ཆེ་དང་། འཇམ་
དབྱངས་དམར་སེར་གཉིས་ཀྱི་བརྒྱ་ཐང་རེ་བཅས་ཐང་སྐུ་གསུམ་དུ་ཤེས་རབ་ཀྱིས་
ལྷ་མང་པོ་དང་ཆོས་སྐྱོང་གཙོ་བོ་རྣམས་ཀྱི་སྐུ་གཟུགས་དང་བཅས་པ་གསེར་་་་་
སོགས་ཀྱི་འགྲོ་སྒོ་གང་ཆེ་བྱས་པ་དང༌། ཚེ་ལྷ་རྣམ་གསུམ་གྱི་སྐུ་བརྒྱ་ཐང་རེ་
བཅས་བཞེངས། ཤིང་སྦྲུལ་ནས་བཟུང་ས་སྤྲེལ་གྱི་བར་ལོ་བཞིའི་རིང་ལ་དགོན་
མ་ལག་དང༌། ལྷ་སྡེ་སོ་སོ། སློབ་མ་དང་། སྦྱིན་བདག་རྣམས་ནས་ཆེད་དམིགས་
ཀྱིས་བསྒྲུབས་པ་རྣམས་ཁྱོན་བསྡོམས་ན། སྐྱབས་རྗེ་རང་གི་གསོལ་འདེབས་
འབུམ་ཐེར་གསུམ། དམིགས་བརྩེ་མ་བྱེ་ཆུང་བདུན། འབུམ་གཏེར་ལྔ་དང་ཁྲི་
གསུམ། རྗེའི་ཁྲི་མཆོད། བླ་མ་མཆོད་པའི་ཚོགས་སྟོང་བཞི་དང་བདུན་བརྒྱ། །
རྣམ་རྒྱལ་ཁྲི་མཆོད། དེའི་གཟུངས་འབུམ་གཏེར་གསུམ་ཁྲི་དགུ་སྟོང་བརྒྱད་དྲུག་
བརྒྱ། ཚེ་གཟུངས་འབུམ། ཏཱ་རེ་བྱེ་བ་གཅིག སྒྲོལ་མ་འབུམ་གཏེར་ལྔ་ཁྲི་བརྒྱད་
སྟོང་གཉིས། གདུགས་དཀར་བྱེ་བ་གཅིག་འབུམ་གཏེར་གསུམ་ཁྲི་གཉིས། ཤེར་
སྙིང་ཁྲི་གཉིས་སྟོང་བདུན། གདུགས་དཀར་བཟློག་པ་སྟོང་བདུན། སེང་གདོང་
བསྙེན་པ་བྱེ་བ་ལྔ་ཁྲི་བརྒྱད། མཎྜལ་བཞི་བ་སྟོང་དང་བརྒྱད་བརྒྱ། སྨྱུང་གནས་
ཁྲི་བཞི་སྟོང་ལྔ་དང་བརྒྱ་དང་སོ་གཅིག མ་ཎི་དུང་ཕྱུར་བཞི་བཅུ་དང་ས་ཡ་
བརྒྱུད་བྱེ་བ་དགུ། ཚེ་ཐར་སྟོང་ལྔ་དང་བརྒྱ་དང་བཞི། ཡིག་བརྒྱ་དུང་ཕྱུར་
གཅིག་དང་འབུམ་གཏེར་བཞི། དམ་ཚིག་རྡོ་རྗེའི་བཟླས་པ་བྱེ་བ་གསུམ་དང་
(551



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
འབུམ་གཏེར་གསུམ། མ་རི་སྦྱོ་བྱེ་བ་གསུམ། གསང་འདུས་རྩ་རྒྱུད་ཁྲི་གཅིག་དང་
སྟོང་གཅིག མི་འཁྲུགས་པའི་གཟུངས་འབུམ། འཇམ་དབྱངས་ནག་པོའི་
གཟུངས་བྱེ་ཆེན་གཅིག ཐུགས་རྗེ་ཆེན་པོའི་གཟུངས་འབུམ་ལྔ། གཅོད་པ་ཁྲི་
གཉིས་སྟོང་ལྔ། རྒྱལ་མཚན་རྩེ་མོའི་དཔུང་རྒྱན་འབུམ་གཅིག བཀའ་འགྱུར་དག་
ཚར་བཞི། བསྐལ་བཟང་དང་འཕགས་པ་ཚར་སུམ་བརྒྱ་རེ། མདོ་ཏིང་ངེ་འཛིན་
རྒྱལ་པོ་ཚར་ཉིས་བརྒྱ་ལྷག ལྟུང་བཤགས་འབུམ་གཅིག ཡོན་ཆབ་འབུམ་གཏེར་
བདུན་དང་ཁྲི་གཅིག མཆོད་མེ་སྟོང་། ཆུ་མིག་བརྒྱ་རྩ་འགྲིམས་པ་བརྒྱ་ལྷག
བསྐོར་བ་འབུམ་གསུམ་ཁྲི་དྲུག དྲུག་ཅུ་བ། མགོན་པོ་གུར་ཞལ་གཉིས་ཀྱི་བསྐང་
བཤགས་འབུམ་ཐེར་གཅིག་དང་ཁྲི་ལྔ། རྒྱལ་པོ་གསར་རྙིང་གི་བསྐང་བཤགས་ཁྲི་
རེ་རེ་བཅས་འདི་རྣམས་ཀྱང་གྲངས་སོང་བ་ཙམ་མ་ཡིན་པར་སོ་སོ་ནས་སྐྱོ་ངལ་་་
མེད་པར་ཚེགས་ཐོན་ངེས་ལེགས་པར་བསྒྲུབས། དེ་ལྟར་སྒྲིབ་བྲལ་ཡེ་ཤེས་ཀྱི་
གཟིགས་པ་མངོན་པར་གསལ་བའི་ལྷ་དང་བླ་མ་རིས་སུ་མ་ཆད་པའི་ལུང་བསྟན་་
དུ་བབས་པ་ཐམས་ཅད་གཅིག་ཀྱང་མ་ལུས་པ་དངོས་གཙང་ཞིང་གྲངས་ལོང་བ་
བསྒྲུབས་ཟིན་ནས། ཡང་སྲིད་རྩད་གཅོད་པ་སོགས་ལ་ཡང་རང་འདོད་ཀྱི་ཕྱོགས་
ལྷུང་དང་འཐེན་ཁྱེར་དུ་མ་སོང་བར། སྐུ་དབོན་ཆོས་འཕེལ་ཉིད་མཁྱེན་པ་
ཡངས་ཤིང་དགོངས་པའི་གཏིང་ཟབ་པའི་གསུང་བཀོད་དང་བསྟུན། བླ་མ་
དཀོན་མཆོག་རིན་པོ་ཆེ་སྤྱི་དང༌། ཁྱད་པར་དུ་ཡབ་རྗེ་རྡོ་རྗེ་འཆང་ཉིད་ལ་ཡིད་
ཆེས་ཀྱིས་བློ་བཀལ་བའི་སྒོ་ནས་ཐམས་ཅད་ཀྱི་གཟུ་བོའི་བློས་བརྟགས་ཏེ་ཞིབ་་་་་
དཔྱོད་དང་རྩད་གཅོད་ལེགས་པར་བྱས་ཏེ། གངས་ཅན་སྐྱེ་རྒུའི་མེ་ཏོག་ཕོག་
པའི་ལྷ་སྐལ་འཕགས་མཆོག་ཕྱག་ན་པདྨོའི་རྣམ་འཕྲུལ་སྐྱབས་མགོན་ཐམས་ཅད་
མཁྱེན་ཅིང་གཟིགས་པ་ཆེན་པོ་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་
བྲལ་དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེ་དང༌། འཇམ་མགོན་རྒྱལ་བ་
652



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཉིས་པའི་བཤད་སྒྲུབ་བསྟན་པའི་སྲོག་ཤིང་མཚུངས་པ་མེད་པ་ཡབ་རྗེ་་་་་་་
དམར་རྡོ་རྗེ་འཆང་དགེ་འདུན་བསྟན་འཛིན་རྒྱ་མཚོ་དཔལ་བཟང་པོ་དང༌། །
བོད་གངས་ཅན་གྱི་ལྗོངས་འདིའི་མཁས་གྲུབ་བྱེ་བ་འབུམ་སྡེའི་གཙུག་གི་ནོར་བུ་་་
ཀུན་མཁྱེན་ཆེན་པོ་འཇམ་དབྱངས་བཞད་པའི་མཆོག་སྤྲུལ་རྗེ་བཙུན་སྐལ་བཟང་།
ཐུབ་བསྟན་དབང་ཕྱུག་སོགས་སྒྲིབ་བྲལ་ཡེ་ཤེས་ཀྱི་བདག་ཉིད་ལྷ་དང་བླ་མ་དུ་་་་
མའི་ལུང་བསྟན་ཐམས་ཅད་བྱེད་པ་པོ་གཅིག་གི་བྱེད་ལས་ལས་གྲུབ་པ་བཞིན་དུ་་
དགོངས་པ་མཐུན་པར་མགྲིན་གཅིག་དབྱངས་གཅིག་གི་ཚུལ་དུ་ད་ལྟའི་ཡང་སྲིད་
རིན་པོ་ཆེ་འདི་ཉིད་རྡོ་རྗེ་འཆང་གོང་མའི་མཆོག་སྤྲུལ་འཁྲུལ་མེད་ཡིན་ངེས་ཀྱི་་་་
བདེན་ཚིག་བཀྲ་ཤིས་ཀྱི་རོལ་མོ་འཁྲོལ་བཞིན་ཐག་བཅད་དེ་བླ་མ་དཀོན་མཆོག་་་་
གི་ཐུགས་རྗེ་ནམ་ཡང་བསླུ་བ་མེད་པའི་ཚུལ་ལ། བླ་གྲྭ་དགེ་འདུན་སྦྱིན་བདག་
དང་བཅས་པ་ཐམས་ཅད་ཡིད་ཆེས་ཀྱི་ངེས་པ་གཏིང་ནས་འདྲོངས་པས་འདོད་་་་
དགུའི་རེ་བ་སྐོང་བའི་ཡིད་བཞིན་གྱི་ནོར་བུ་སྟོར་བ་སླར་ཡང་ལག་ཏུ་སོན་པ་་་་
བཞིན་དགའ་བ་དང་གུས་པ་དང་དད་པ་རྣམས་ཕན་ཚུན་འགྲན་པ་བཞིན་དུ་་་་
འཕེལ་བར་གྱུར་ཏེ། ཐོག་མར་སྤྱི་སྒེར་ཐམས་ཅད་ནས་ཟླ་ཟེར་ཐགས་སུ་བསྐྲུན་
པ་ལྟ་བུའི་ལྷ་དར་དཀར་བོའི་མཆོད་སྤྲིན་མངོན་པར་སྤྲོ་བའི་ལེགས་སྐྱེས་ཕུལ།
དེ་ནས་མཁའ་ལ་བཀྲ་ཤིས་གཟའ་སྐར་འཕྲོད་སྦྱོར་གྱི་དཔལ་འཛོམ། ས་ལ་བཀྲ་
ཤིས་ཆོས་འབྱོར་བདེ་སྐྱིད་ཀྱི་གཡང་འཁྱིལ། འགྲོ་ལ་བཀྲ་ཤིས་མཆོག་གསུམ་བྱིན་
རླབས་ཀྱི་འོད་སྣང་སྤྲོ་བའི་དུས་ཚེས་ཤིན་ཏུ་ཕུན་སུམ་ཚོགས་པ་དང་བསྟུན་་་་་་་
དཔལ་ཀུན་ཏུ་བཟང་པོའི་ཡེ་ཤེས་དལ་བ་ལས་བྱུང་བའི་མཆོད་པའི་ཚོགས་ལ་་་་་
འགྲན་བཟོད་པ་ལྟ་བུའི་འདོད་རྒུའི་དངོས་པོ་ཟད་མི་ཤེས་པའི་མཆོད་སྤྲིན་་་་་་
འབུམ་ཕྲག་སྤྲོ་བ་དང་བཅས་ཡབ་རྗེ་གོང་མའི་མི་འཇིགས་སེངྒེའི་ཁྲི་ལ་ཞབས་་་་་
སེན་གྱི་པདྨོ་ཉེ་བར་བཀོད་དེ་སྐྱེ་རྒུ་ཐམས་ཅད་ལ་རྨོངས་པའི་མུན་པ་སེལ་བའི་་་
653



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
དམ་པའི་ཆོས་ཀྱི་སྒྲོན་མེ་འདེགས་པ་དང༌། ཆོས་ཀྱི་འཁོར་ལོ་བསྐོར་བ་དང་།
ཆོས་ཀྱི་དུང་འབུད་པ་དང་། ཆོས་ཀྱི་རྔ་བརྡུང་བ་དང་། ཆོས་ཀྱི་བདུད་རྩི་འགྱེད་
པ་དང་། ཆོས་ཀྱི་རྒྱལ་མཚན་བསྒྲེངས་པའི་བྱེད་པ་པོར་དབང་བསྐུར་ཏེ་ལྷ་དང་
བཅས་པའི་འགྲོ་བ་ཐམས་ཅད་སྲིད་ཞིའི་རྒུད་པ་ལས་སྐྱོབ་པའི་མགོན་དང་་་་་་་་
བཅས་པར་གྱུར། དེ་ནས་རྗེ་ཐམས་ཅད་མཁྱེན་པས། དང་པོར་རྒྱ་ཆེན་ཐོས་པ་
མང་དུ་བཙལ། །བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་
ཉིན་མཚན་ཀུན་ཏུ་ཉམས་སུ་བླངས། །ཀུན་ཀྱང་བསྟན་པ་རྒྱས་པའི་ཆེད་དུ་
བསྔོས། །ཞེས་དང༌། རྗེ་གྲུབ་པའི་དབང་ཕྱུག་སྐལ་ལྡན་རྒྱ་མཚོས། མཁས་པའི་བྱ་
བ་འཆད་རྩོད་རྩོམ་གསུམ་དང༌། །བསྟན་པའི་སྙིང་པོ་བཤད་སྒྲུབ་རྣམ་གཉིས་
དང༌། །དམ་པའི་རྣམ་ཐར་སྡོམ་གསུམ་ཉམས་ལེན་ལ། །ཕན་ཚུན་འགྲན་བཞིན་
འབད། །ཅེས་གསུངས་པ་ལྟར། དཔལ་མཉམ་མེད་རི་བོ་དགེ་ལྡན་པའི་མཁས་
གྲུབ་ཆེན་པོ་གསེར་གྱི་རི་བོ་ལྟ་བུ་རྣམས་དང་། ཁྱད་པར་དུ་ཡབ་རྗེ་རྡོ་རྗེ་འཆང་
སོགས་གྲུབ་དབང་གོང་མ་རིམ་བྱོན་གྱི་རྣམ་ཐར་ཉམས་པ་མེད་པར་སྐྱོང་བ་ལ་་་་་
ཐོག་མར་བདེ་དགེ་ལེགས་ཚོགས་ཐམས་ཅད་ཀྱི་རྩ་བ་དགེ་བའི་བཤེས་གཉེན་་་་་་
བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་པ་གལ་ཆེ་བར་གཟིགས་ཏེ། འཆད་
པ་དང་། རྩོད་པ་དང་། རྩོམ་པ་སོགས་ལ་མཁས་པའི་ཕ་རོལ་ཏུ་སོན་པ་འཛམ་
གླིང་རྒྱན་གྱི་པཎྜི་ཏ་ཆེན་པོ་རྗེ་ཐམས་ཅད་མཁྱེན་པ་དགེ་འདུན་བསྟན་འཛིན་རྒྱ་་
མཚོ་དཔལ་བཟང་པོ་དང་། མཁས་པ་དང༌། བཙུན་པ་དང་། བཟང་པོའི་ཡོན་
ཏན་ནོར་བུའི་ཚོགས་ཀྱིས་ཐུགས་ཀྱི་བང་མཛོད་ཡོངས་སུ་གང་བ་རྒྱལ་ཚབ་ཆོས་་་
ཀྱི་རྗེ་དཀོན་མཆོག་ཐུབ་བསྟན་རྒྱ་མཚོ་སོགས་ཀྱི་ཞབས་སེན་ནོར་བུའི་འོད་ཕྲེང་་་་
རྣམ་པར་བཞད་པ་སྤྱི་བོའི་ཅོད་པཎ་ཉིད་དུ་བཞེས་ཏེ་དགེ་བསྙེན་རབ་བྱུང་དགེ་
ཚུལ་གྱི་སྡོམ་པ་རིམ་བཞིན་མནོས་ཤིང་། སྐལ་བཟང་གདུལ་བྱའི་ཚོགས་ཀྱི་རྣ་
654



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བའི་འདུད་རྩིར་གྱུར་པའི་མཚན་གྱི་རོལ་མོ་ནི་རྗེ་བཙུན་བླ་མ་སྐལ་བཟང་བློ་གྲོས་
ཀུན་དགའ་ལུང་རྟོགས་རྒྱ་མཚོ་དཔལ་བཟང་པོ་ཞེས་གསོལ། དེ་ནས་ཡི་དམ་རྡོ་
རྗེ་འཇིགས་བྱེད་ཀྱི་དབང་བསྐུར་གྱིས་ཐོག་དྲངས་པའི་ལེགས་བཤད་བདུད་རྩིའི་་
དགའ་སྟོན་ཟད་མི་ཤེས་པའི་རྒྱུན་བཟང་ངོམས་པ་མེད་པར་བཞེས་པ་སོགས་་་་་་
རྣམ་དཀར་ཆོས་སྤྱོད་བཅུ་དང༌། འཁོར་ལོ་གསུམ་གྱི་མཛད་བཟང་དཀར་པོའི་
ཕྱོགས་ཀྱི་ཟླ་བ་དང་ཆར་ལྡན་དུས་ཀྱི་ཆུ་གཏེར་བཞིན་དུ་གོང་ནས་གོང་དུ་འཕེལ་
བཞིན་པར་བཞུགས་པ་འདི་ལགས་སོ། །སྨྲས་པ།
དགེ་ལེགས་བཀྲ་ཤིས་སྤྲིན་གྱི་གདེངས་ཀ་ནས། །དགེ་ཞིང་ཤིས་པའི་ལྟས་ཀྱི་
གློག་འོད་འགྱུ། །དགེ་བའི་ལུང་བསྟན་དབྱར་རྔ་རྡུང་བཞིན་དུ། །དགེ་མཚན་
སྦྲང་ཆར་ཟད་མི་ཤེས་པར་འཇོ། །ཀུན་བཟང་ཐུགས་རྗེ་ནམ་མཁའི་ནོར་བུ་ལས། །
མཛད་བཟང་ལི་ཁྲིའི་ཐིག་ལེ་འབུམ་སྤྲོ་བས། །སྐལ་བཟང་པད་ཚལ་སྐྱོང་བའི་
དུས་སྟོན་དེ། །ཀུན་བཟང་བསོད་ནམས་མཐུ་ལས་སླར་ཡང་ཤར། །རླབས་ཆེན་
ཐུགས་བསྐྱེད་རབ་ཡངས་ནོར་འཛིན་གཞིར། །ཚོགས་གཉིས་རིན་ཆེན་རྣམ་
བཞིའི་ཁམས་ལས་གྲུབ། །འཕྲིན་ལས་ཉི་ཟླའི་རྒྱན་མཛེས་ལྷུན་པོ་མཆོག །སྐལ་
བཟང་གླིང་བཞིའི་དབུས་ན་ལྷམ་མེར་གསལ། །ཞེས་རིགས་དང་དཀྱིལ་འཁོར་རྒྱ་
མཚོའི་མངའ་བདག་རྗེ་བཙུན་བློ་བཟང་འཕྲིན་ལས་བསྟན་པ་རྒྱ་མཚོ་དཔལ་་་་་་
བཟང་པོའི་རྣམ་པར་ཐར་བ་ངོ་མཚར་རྩིབས་སྟོང་བཀྲ་བའི་གསེར་གྱི་འཁོར་ལོ་་་
ཐུབ་བསྟན་མཛེས་རྒྱན་ཞེས་བྱ་བ་ལས་སླར་ཡང་མཆོག་སྤྲུལ་ཉི་མ་གཞོན་ནུའི་་་་་
འཛུམ་ཞལ་མངོན་དུ་གྱུར་ཏེ་དགེ་ལེགས་བཀྲ་ཤིས་ཀྱི་སྒོ་བརྒྱ་དུས་གཅིག་ཕྱེས་པ་་
སོགས་ངོ་མཚར་བའི་རྩིབས་རྣམས་མཛེས་པར་བྱེད་པའི་མུ་ཁྱུད་དེ་བཅུ་གཅིག་་་
པའོ།། །།
འདིར་སྨྲས་པ། བཀྲ་ཤིས་གང་ཞིག་སྟོབས་བཅུ་ཡེ་ཤེས་ལྔ་ལྡན་རྫོགས་
655



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
སངས་རྒྱས། །བཀྲ་ཤིས་གང་ཞིག་བརྒྱད་ཁྲི་བཞི་སྟོང་དམ་ཆོས་འབྱུང་བའི་
གནས། །བཀྲ་ཤིས་གང་ཞིག་ཐེག་གསུམ་དགེ་འདུན་བྱེ་བའི་གཙུག་གི་རྒྱན། །
བཀྲ་ཤིས་གང་ཞིག་མཆོག་གསུམ་ཀུན་འདུས་མགོན་ལ་བདག་ཕྱག་འཚལ། །ཀུན་
ཁྱབ་སྤྲོས་པའི་མཚན་མ་དང་བྲལ་འོད་གསལ་ཆོས་སྐུའི་མཁའ་དབྱིངས་ལས། །
རྒྱལ་བ་རྒྱ་མཚོའི་མི་ཟད་གསང་གསུམ་སྒྱུ་འཕྲུལ་དྲ་བའི་རོལ་པ་ནི། །མཁས་
བཙུན་བཟང་གྲུབ་ཡོན་ཏན་བཞི་ལྡན་བླ་མེད་བླ་མར་ཤར་བ་དེ། །བསླུ་མེད་
སྐྱབས་གནས་མ་ལུས་འདུས་པའི་ཚོམ་བུར་ཡིད་ཆེས་ངེས་པ་རྙེད། །འཛམ་བུའི་
ཤིང་གི་རྒྱལ་མཚན་འཆང་བ་འཛམ་གླིང་ཡངས་པའི་ས་ཆེན་འདིར། །དྲེགས་
པའི་སེངྒེ་རྣམ་པར་འགྱིང་བ་མཁས་དང་གྲུབ་རྒུའི་རལ་བའི་རྩེར། །ཞབས་སེན་
ཡིད་བཞིན་དབང་གི་རྒྱལ་པོ་མངོན་པར་མཆོད་པའི་གཟི་བྱིན་གྱིས། །སྲིད་ཞིའི་
འཇིག་རྟེན་རྣམ་པར་གནོན་ཅིང་རྒྱལ་ཀུན་དགྱེས་པའི་མེ་ཏོག་འཐོར། །མཁྱེན་
དང་བརྩེ་བའི་ཁྱད་པར་འཕང་མཐོ་བ། །རྒྱལ་བ་རྣམས་ཀྱང་བཏང་སྙོམས་
མཛད་པ་ཡི། །སྙིགས་མའི་རྒུད་པས་གཙེས་པའི་འཇིག་རྟེན་འདིར། །གཅིག་ཏུ་
ཐུགས་རྗེས་དགོངས་པ་ཁྱོད་མིན་སུ། །དུག་གསུམ་ཆེས་ཆེར་བདོ་བ་མ་རུངས་
པའི། །སྐྱེ་བོ་སྦྲུལ་ནག་ཁྲོས་པའི་ལོག་སྤྱོད་ཀྱི། །དུག་རླངས་མཚོན་གྱིས་འབིགས་
པར་མི་ནུས་པའི། །སྙིང་སྟོབས་རྡོ་རྗེའི་གོ་ཆ་ཆེ་འདི་མཚར། །རྒྱལ་ཀུན་གསང་བ་
རབ་འབྱམས་སྒྱུ་མའི་འཕྲུལ། །གང་སྐུའི་བ་སྤུའི་བུ་ག་རེ་རེར་ཡང་། །རྫོགས་ཤིང་
ཆུབ་པ་ནམ་མཁའ་རབ་འབྱམས་མཐས། །གཏུགས་པ་མེད་གང་ངག་གི་ཡུལ་
ལས་འདས། །འོན་ཀྱང་དེ་ཡི་ངོ་མཚར་ཕྱོགས་གཅིག་གི །ཡོན་ཏན་བསམ་མི་
ཁྱབ་པའི་ཏ་མ་ལ། །དད་པ་རབ་འབྱམས་ཡིད་མཁར་དཀྲིགས་པ་ལས། །ཀུན་
བཟང་ཞི་བའི་གཏམ་གྱི་དགའ་ཆར་འབེབས། །དུལ་ཞིང་ཞི་ལ་ཉེ་བར་ཞི་བ་རྣམ་
དག་ཁྲིམས་ལྡན་དགེ་སྦྱོང་དང་། །ལྷ་སྔགས་རྡོ་རྗེའི་ཏིང་འཛིན་མཐར་སོན་
656



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
བརྟུལ་ཞུགས་གྲུབ་པའི་དཔའ་བོ་སོགས། །གངྒཱའི་རྡུལ་གྲངས་དེ་སྙེད་སྤྲུལ་ཡང་
ལྡོག་ཆས་ཕྱེ་བ་ཙམ་ཞིག་ལས། །ངོ་བོ་གཅིག་ཏུ་ངེས་པ་རྙེད་པ་ཡིད་ཆེས་དད་
པའི་པདྨོ་འཛུམ། །དབང་ཁྲིད་མན་ངག་ཤམ་བུ་གཡོ་བ་ཡི། །མཚན་ལྡན་བཤེས་
གཉེན་རིན་ཆེན་གསེར་གྱི་གདུགས། །བསམ་སྦྱོར་ཙནྡན་ཡུ་བས་མཐོར་བཏེགས་
པའི། །དགེ་ལེགས་གྲིབ་མ་སྣུམ་པོ་ཡོངས་ལ་བསིལ། །འཛུམ་ལ་བྲལ་བ་ཆེ་གསལ་
མྱུར་བའི་མིག །ཟླུམ་པོར་འཁྱིལ་བ་གང་ཐུགས་གསེར་གྱི་ཉ། །བཅུ་ཕྲག་རིག་
པའི་གནས་ཀྱི་རྒྱ་མཚོ་ཆེར། །འཕྱོ་ཞིང་རྩེན་པའི་ངོ་མཚར་ཟད་མི་ཤེས། །མང་
ཐོས་བདུད་རྩི་རྒྱ་མཚོའི་སྙིང་བོའི་བཅུད། །རྩེ་གཅིག་སྒྲུབ་པའི་རིན་ཆེན་བུམ་
བཟང་དུ། །འཁྱིལ་བ་ལས་འོངས་སྣ་ཚོགས་འཕྲིན་ལས་ཀྱི། །བགོ་སྐལ་དུས་དང་
དུས་སུ་འགྲོ་ལ་སྦྱིན། །ངེས་འབྱུང་བདུད་རྩིའི་མཚོ་ལས་བལྟམས་པ་ཡི། །བག་
ཡོད་ཁྲིམས་གཙང་པདྨ་དཀར་པོའི་ལྗོན། །ལེགས་བཤད་སྦྲང་རྩིའི་གཏེར་དུ་
རྫོགས་པ་དེ། །སྐལ་བཟང་བུང་བ་ཀུན་དགའི་དཔལ་དུ་གྲུབ། །མཁྱེན་དཔྱོད་
དབུགས་ཀྱིས་བསྐུལ་བ་ཆོས་ཀྱི་དུང་། །འཆད་རྩོད་རྩོམ་པའི་གདངས་སུ་བཞད་
པ་ཡིས། །གངས་ཅན་བློ་གསལ་མཁས་པའི་ཚོགས་བསྡུས་ནས། །ཀུན་རྨོངས་
རིམས་ནད་འཕྲོག་པའི་དགའ་བ་སྦྱིན། །མདོ་སྔགས་འགལ་མེད་གསེར་བཟང་
ལས་གྲུབ་པ། གཞུང་ལུགས་གདམས་པར་ཤར་བ་དཔལ་བེའུའི་མདུད། །མི་
ཤིགས་གྲུ་བཞི་ལམ་གྱིས་འཆར་བ་ནི། ། ཁྱོད་ཐུགས་ཁོ་ནའི་རྒྱུན་ལས་གཞན་གྱི་
མིན། །བསྙེན་སྒྲུབ་ལས་སྦྱོར་ངོ་མཚར་སྲོག་ཆགས་རིས། །རྣམ་པར་བཀྲ་བ་མཐུ་
ནུས་རྒྱལ་མཚན་ཆེ། །ཐུབ་བསྟན་གསེར་གྱི་ཁང་བཟང་མཛེས་རྒྱན་དུ། །བདུད་
སྡེའི་གཡུལ་ལས་རྒྱལ་བའི་དཔལ་དུ་བསྒྲེངས། །རྣམ་དག་སྡོམ་གསུམ་ནོར་བུའི་
ལྟེ་བ་བརྟན། །གཡོ་མེད་ཏིང་འཛིན་གསེར་གྱི་རྩིབས་སྟོང་རྫོགས། །སྤྲོས་བྲལ་
ཤེས་རབ་མུ་ཁྱུད་ཀྱིས་མཛེས་པ། །གསེར་གྱི་འཁོར་ལོ་བསོད་ནམས་དཔལ་དུ་
657



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
གྲུབ། །འགག་མེད་གསུང་གི་གསང་བ་ནཱ་དའི་གླུ། །སྐལ་བཟང་བྱེ་བའི་མོས་པ་
དང་འཚམ་པར། །མདོ་སྔགས་ལེགས་བཤད་གདངས་སུ་འགྱུ་བ་ནི། །བཅུ་དྲུག་
འཁོར་ལོ་ཡོངས་སུ་གྲོལ་བའི་འབྲས། །ཚོགས་གཉིས་ཀུན་དགའ་རྣམ་པར་རྒྱས་
པ་ཟླ་བ་ནོར་བུའི་མེ་ལོང་ལས། །ཐོག་མཐའ་བར་དུ་རྣམ་པར་དགེ་བ་ག་བུར་
བདུད་རྩིའི་ཐིགས་ཕྲེང་གིས། །རྒྱལ་བསྟན་ཀུན་ད་རྣམ་པར་རྒྱས་པའི་འཛུམ་
རླབས་རང་སར་གྲོལ་བ་ཡི། །ངོ་མཚར་གྲགས་པ་རྣམ་པར་རྒྱལ་བའི་བ་དན་སྲིད་
པའི་རྩེ་མོར་བཙུགས། །ཐོག་མ་མེད་ནས་ལས་ཀྱིས་བསྐྲུན་པ་ཡི། །སྨྲ་བའི་འབབ་
སྟེགས་དེ་སྙེད་གྱི་ནར་ཟད། །ད་ལྟ་བསོད་ནམས་ཕུང་པོ་བྱེ་བའི་གཞིར། །ལྕེ་རྩེ་
བསྐྱོད་པའི་ལེགས་བྱས་གཟེངས་སུ་མཐོ། །གང་གི་གསང་གསུམ་རིན་ཆེན་གསེར་
གྱི་རྡུལ། །སྒྲོ་སྐུར་ར་གན་ཕྱེ་མས་མ་བསླད་པར། །གླེགས་བམ་བཻཌཱུར་དཀར་པོའི་
ཟ་མ་ཏོག །གཏམས་འདི་སྐལ་བཟང་གདུལ་བྱའི་སྤྱི་ནོར་ཡིན། །འགྱུར་མེད་དད་
གུས་ལྟེ་བ་རབ་བརྟན་བརྗོད་དོན་ངོ་མཚར་རྩིབས་སྟོང་བཀྲ། །རྗོད་བྱེད་བཅད་
ལྷུག་སྤེལ་མ་གསུམ་ལྡན་མུ་ཁྱུད་ཟླུམ་པོར་འཁྲིལ་བས་མཛེས། །ཁྱད་འཕགས་
རྟོགས་པ་བརྗོད་པའི་ལེགས་བཤད་གསེར་གྱི་འཁོར་ལོ་རིན་པོ་ཆེ། །ཐུབ་བསྟན་
ཁང་བཟང་མཛེས་པའི་རྒྱུན་དུ་མི་དམན་བསོད་ནམས་མཐུ་ཡིས་གྲུབ། །རྣམ་
འབྱེད་པདྨོའི་འདབ་མ་ལ་ཆགས་སྙན་ངག་སྦྲང་རྩི་འཕྱུར་བའི་རླབས། །བློ་
གསལ་རྐང་དྲུག་བྱེ་བས་རོལ་ཡང་ཟད་མེད་འཕེལ་བ་རང་གི་གཤིས། །སྡང་བའི་
ཡིད་ཅན་ནགས་ཀྱི་སྦྲང་བུ་མ་དྷུ་ར་ལས་ཕྱིར་ཕྱོགས་ནས། །དོན་མེད་དོན་ལོག་
རཀྟའི་རྫིང་བུར་ཅི་དགར་རྩེན་པ་རང་གི་མཚང༌། །སྲིད་ཞིའི་དགེ་ལེགས་བྱེ་བའི་
ཆར་འབེབ་པ། །རྟོགས་པ་བརྗོད་པ་དཔག་བསམ་མཆོད་སྡོང་ཆེ། །ཉམ་ཆུང་
དམན་བློ་བ་ཚཱའི་ཁྲོན་ཟབ་ལས། །སྟེས་ཀྱིས་འཁྲུངས་འདི་གང་གི་བྱིན་རླབས་
མཐུ། །སྔོ་བསངས་ཡིད་འོང་ཏ་མ་ལ་དབུས་དབྱར་རྔའི་རོལ་མོ་རྡུང་བའི་ཚེ། །
658



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གཙུག་ཕུད་ཅན་ཚོགས་སྒོ་གདུགས་གུར་ཕུབ་ཡིད་འཛིན་གར་གྱིས་རྩེན་པ་བཞིན།
གང་གི་ཞབས་སེན་ནོར་བུས་གཙུག་བརྒྱན་ལེགས་བྱས་བླ་ན་མངོན་མཐོའི་ཚོགས།
འགྱུར་མེད་དད་དང་གུས་པའི་ཤུགས་ཀྱིས་ཚུལ་འདི་འཆང་དང་ཀློག་པའི་འོས། །
གསང་གསུམ་ཡོན་ཏན་མཁའ་བཞིན་འབྱམས་ཀླས་པས། །དོན་ཀུན་བློ་ལ་ཆུབ་
པར་མི་ནུས་ཀྱང་། །ཡང་ཡང་འདོན་ཅིང་དེ་དོན་སེམས་པ་དང་། །གསོལ་བ་
བཏབ་པས་གྲུབ་གཉིས་བདེ་བླག་འགྲུབ། །ཁྱད་པར་བསྲེག་བཅད་བརྡར་བའི་
གསེར་བཞིན་དཔྱད་པ་གསུམ་གྱིས་འབུམ་བརྟགས་ཀྱང༌། །འཁྲུལ་བ་ཕྲ་མོ་
གཞར་ཡང་མི་དམིགས་རྒྱལ་བསྟན་སྙིང་པོའི་ཁྱད་ཆོས་ལ། །དྲི་མེད་ལུང་དང་
རིགས་པའི་ལམ་ནས་གཞན་དུ་དྲངས་པར་མི་ནུས་པའི། །ངེས་པ་རྙེད་པ་ང་ཡི་
མགོན་འདིའི་ཁྱད་པར་འཕགས་ཆོས་རྗེས་སུ་སློབས། །དགེ་ལེགས་མགྲོན་དུ་
འགུགས་པ་གཡས་འཁྱིལ་དུང༌། །འགྱུར་མེད་དད་གུས་དབུགས་ཀྱིས་བསྐུལ་བའི་
གདངས། །བླ་མེད་བླ་མ་མཆོག་གི་གསང་གསུམ་གྱི། །རྟོགས་བརྗོད་ཚིག་ཏུ་
བཞད་འདི་མཉན་པར་འོས། །སྭ་ར་སྭ་སྟིའི་འོ་མའི་རྒྱ་མཚོ་སྐྱེས། །ངག་རིག་པད་
ཚལ་བཀྲ་ཤིས་ལྡིང་ཁང་རྩེར། །ཡིད་འཛིན་གཞན་གསོའི་བུ་མོའི་དྲུག་འགྱུར་གླུ། །
བརྩེ་ལྡན་མགོན་དེ་དགྱེས་པའི་མཆོད་པར་འབུལ། །ཚུལ་འདིར་རྩེ་གཅིག་འབད་
པ་ལས་འོངས་དགེ་ཚོགས་གངྒཱའི་ཀླུང་ཆེན་པོ། །སྐྱེ་འཕགས་བསོད་ནམས་རྒྱ་
མཚོ་དང་འདྲེས་ངོ་མཚར་རླབས་ཕྲེང་འཕྱུར་བའི་མཐུས། །ཚེ་རབས་ཕྲེང་བར་
མཁའ་ཁྱབ་ཞིང་གི་རྒྱལ་བའི་ལུང་རྟོགས་ཆོས་མཛོད་འབུམ། །རྣམ་དག་བཤད་
དང་སྒྲུབ་པས་འཛིན་ལ་འཇམ་པའི་དབྱངས་དང་མཚུངས་པར་ཤོག །རབ་
ཡངས་འཇིག་རྟེན་སྣོད་བཅུད་མེ་ལོང་ངོས། །འགྱུར་མེད་བདེ་ཞིང་སྐྱིད་པའི་
གཟུགས་བརྙན་གསལ། །ལུང་རྟོགས་དམ་ཆོས་གྷི་ཝཾ་སྨན་མཆོག་གིས། །འགྲོ་
འདིའི་སྡུག་ཀུན་ནད་བརྒྱ་སེལ་བར་ཤོག །རྣམ་དཀར་ཆོས་སྤྱོད་རོ་བཅུད་ལྡན་
659



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
པའི་ཞོ། །སྐྱེ་རྒུའི་ཕན་བདེའི་གསོས་སུ་ལོངས་སྤྱོད་ཅིང་། །ཚེ་ལྷའི་བྱིན་མཐུ་དུར་
རྔའི་ལྗོན་པ་ཡིས། །བསྟན་འཛིན་སྐུ་ཚེ་རིང་དུ་བསྲིང་བར་ཤོག །བྱང་ཆུབ་ལམ་
བཟང་རྩེ་གཅིག་སྒྲུབ་པའི་མཐུས། །དོན་གཉིས་དཔལ་དང་ལྡན་པའི་འབྲས་སྨིན་
ཅིང་། །མདོ་སྔགས་ལེགས་བཤད་གཡས་འཁྱིལ་དུང་དཀར་སྒྲས། །འགྲོ་ཀུན་མ་
རིག་གཉིད་ལས་སློང་བར་ཤོག །སྣང་སྲིད་དབང་སྡུད་འབྲེལ་ཚད་དོན་ལྡན་གྱི། །
འཕྲིན་ལས་ལི་ཁྲིའི་རང་འོད་འབར་བ་དང་། །རིམ་གཉིས་རྟོགས་པ་རབ་མཆོག་
ཡུངས་དཀར་གྱིས། །ཕྱི་ནང་གསང་བའི་བདུད་བགེགས་གཞོམ་པར་ཤོག །
བཤད་སྒྲུབ་པདྨའི་ཚལ་བརྒྱ་བཞད་པའི་གཉེན། །ཡང་སྤྲུལ་ཉི་གཞོན་འཕྲིན་ལས་
འོད་འབར་བ། །འཇིགས་མེད་རྟག་བརྟན་རྡོ་རྗེས་མཚན་པའི་ཁྲིར། །ཚེ་མཐའ་
ཡས་པའི་གསང་གསུམ་ལྷུན་གྲུབ་ཤོག །དགེ་ལྡན་མཁས་གྲུབ་བྱེ་བའི་ཐུགས་ཀྱི་
བཅུད། །ལེགས་བཤད་བཀྲ་ཤིས་གཡས་སུ་འཁྱིལ་བའི་དུང༌། །བཤད་སྒྲུབ་བསྟན་
པ་འཕེལ་བའི་གླིང་ཀུན་ཏུ། །བཞད་པའི་དགའ་སྟོན་རྟག་ཏུ་ཉམས་མེད་ཤོག །
བློ་བཟང་རྒྱལ་དབང་གྲགས་པའི་གཏེར་ཆེན་དགེ་འདུན་བྱེ་བའི་གཙུག་ནོར་དེའི།
བཤད་སྒྲུབ་བསྟན་པ་འཛིན་སྐྱོང་སྤེལ་བའི་འཕྲིན་ལས་མཁའ་དང་མཉམ་འཇུག་་
པ། བསྟན་འཛིན་མཁས་པ་རྒྱ་མཚོའི་དབུས་ན་མངོན་འཕགས་རྗེ་བཙུན་རྣམ་
གཉིས་ཀྱིས། །བསྟན་འགྲོའི་དོན་ལ་གཅིག་ཏུ་དགོངས་པའི་བཞེད་རྒུ་ལྷུན་གྱིས་
འགྲུབ་གྱུར་ཅིག །དཀོན་པའི་མཆོག་གྱུར་འཕྲིན་ལས་ཉི་མའི་འོད། །རབ་
འབྱམས་ཆོས་ཚུལ་འཕེལ་བའི་སྤྱི་དཔལ་དུ། །འདྲེན་པའི་བློ་ལྡན་ཁྱུང་སྔོན་རྒྱ་
མཚོ་སྐྱེས། །ཡུན་རིང་འཚོ་གཞེས་གང་བརྩམ་ལྷུན་འགྲུབ་ཤོག །ཁྲིམས་ལྡན་སློབ་
ཚོགས་ཀུར་གུམ་གཞོན་ནུའི་ཚལ། །འབྱོར་ལྡན་སྦྱིན་བདག་པད་དཀར་འཁྲི་ཤིང་
ཆེ། །རྐྱེན་ངན་བ་མོའི་རེག་པ་དང་བྲལ་ཞིང་། །ཆོས་སྤྱོད་སྦྲང་རྩིའི་གཏེར་དུ་
རྫོགས་པར་ཤོག །འོད་གསལ་བདེ་ཆེན་ཡེ་ཤེས་དབྱིངས་ནས་སྙིང་རྗེའི་དབང་
660



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གིས་ཆེར་ཁྲོས་པ། །ཕྱོགས་ལས་རྣམ་རྒྱལ་མཐུ་སྟོབས་ཉི་མ་བདུན་དུ་འབར་བའི་
གདེངས་ཀ་ནས། །དྲག་སྦྱོར་མེ་ཡི་ཚ་ཚ་འབུམ་སྤྲོས་བདུད་དཔུང་སྡེར་བཅས་
བསྲེག་མཛད་པ། །གུར་དང་ཞལ་སོགས་བསྟན་སྲུང་རྒྱ་མཚོས་རྣམ་བཞིའི་འཕྲིན་
ལས་ཀུན་སྒྲུབ་ཤོག །རྣམ་དག་འགྱུར་མེད་དད་གུས་བརྟན་པོ་ཡིས། །རྣམ་ཐར་
གླེགས་བམ་འབྲི་འདོན་བྱེད་པ་དང༌། །རྣམ་ཐར་དོན་སེམས་དེ་རྗེས་སློབ་པ་
རྣམས། །རྣམ་མཁྱེན་སངས་རྒྱས་གོ་འཕང་མྱུར་ཐོབ་ཤོག །བདག་སོགས་དེང་
ནས་ཚེ་རབས་ཕྲེང་བ་རུ། །མགོན་པོ་མཆོག་འདིའི་བརྩེ་བས་རྗེས་བཟུང་སྟེ། །
གསང་གསུམ་ཡོན་ཏན་ནོར་བུའི་མཛོད་འཛིན་པ། །ཟླ་མེད་སྲས་ཀྱི་ཐུ་བོར་
འགྱུར་བར་ཤོག །འདི་སྣང་འགགས་ཚེ་བླ་མ་ལྷག་པའི་ལྷས། །སྒྱུ་འཕྲུལ་རོལ་བ་
དུ་མས་རྗེས་བསྐྱངས་ཏེ། །བྱང་ཕྱོགས་ནོར་བུའི་ཕོ་བྲང་ཀ་ལཱ་བར། །རིན་ཆེན་ལྟ་
བུའི་གདུལ་བྱར་འགྱུར་བར་ཤོག །བརྒྱད་ཁྲི་བཞི་སྟོང་ཆོས་ཕུང་སྙིང་པོའི་བཅུད།།
ཐུན་མོང་བྱང་ཆུབ་ལམ་གྱིས་རྒྱུད་སྦྱངས་ཏེ། །དབང་ཐོབ་དམ་སྡོམ་ལ་གནས་
རིམ་གཉིས་ཀྱིས། །ཟུང་འཇུག་ཡན་ལག་བདུན་ལྡན་སྐུ་ཐོབ་ཤོག །མདོར་ན་རྒྱལ་
བསྟན་སྙིང་པོའི་ཉི་མ་བཤད་སྒྲུབ་འོད་རླབས་སྲིད་མཐར་ཁྱབ། །བསྟན་འཛིན་
མཁས་གྲུབ་གསེར་གྱི་པདྨས་ལེགས་བཤད་སྦྲང་རྩིའི་དགའ་སྟོན་འགྱེད། །བགྲང་
དུ་ཡས་པ་འཇིག་རྟེན་ཀུན་ཏུ་བདེ་སྐྱིད་དབྱར་གྱི་ལང་ཚོ་འཕེལ། །འགྲོ་ཀུན་སྲིད་
ཞིའི་རྒུད་པ་ལས་གྲོལ་ཟུང་འཇུག་རྒྱལ་ས་ཟིན་པར་ཤོག །ཐོས་དང་བསམ་པས་
ཆོས་རྣམས་ཀུན་ཤེས་བཀྲ་ཤིས་དགེ་ལེགས་བཀྲ་ཤིས་འབྱུང༌། །སྒོམ་པས་རིམ་
གཉིས་རྟོགས་པ་ཀློང་གྱུར་བཀྲ་ཤིས་ཀུན་གྱི་བཀྲ་ཤིས་པ། །བཤད་སྒྲུབ་འཕྲིན་
ལས་ལྷུན་གྱིས་གྲུབ་པ་གྲགས་པའི་བཀྲ་ཤིས་སྙན་གྲགས་དགེ །གངས་ཅན་མཁས་
གྲུབ་བྱེ་བའི་གཙུག་རྒྱན་དཔལ་ལྡན་བླ་མའི་བཀྲ་ཤིས་ཤོག །
ཅེས་དུས་གསུམ་སངས་རྒྱས་ཐམས་ཅད་ཀྱི་ངོ་བོ། ལྷ་སྔགས་དཀྱིལ་འཁོར་ཐམས་ཅད་
661



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
ཀྱི་འབྱུང་གནས་བཤད་སྒྲུབ་ཐུབ་བསྟན་ཡོངས་རྫོགས་ཀྱི་མངའ་བདག རྒྱ་ཆེན་གནས་ལྔ་
གཟིགས་པའི་པཎྜི་ཏ་ཆེན་པོ། གྲུབ་པའི་དབང་ཕྱུག་ཀུན་གྱི་གཙུག་རྒྱན་དུ་གྱུར་པ། དཔལ་
ལྡན་བླ་མ་དམ་པ་རྗེ་བཙུན་ཆོས་གྱི་རྒྱལ་པོ༧བློ་བཟང་འཕྲིན་ལས་བསྟན་པ་རྒྱ་མཚོ་དཔལ་་་
བཟང་པོའི་རྣམ་པར་ཐར་བ་མདོ་ཙམ་བརྗོད་པ་ངོ་མཚར་རྩིབས་སྟོང་བཀྲ་བའི་གསེར་གྱི་་་་་
འཁོར་ལོ་ཐུབ་བསྟན་མཛེས་རྒྱན་ཞེས་བྱ་བ་འདི་ནི། ། སྔ་མོ་ས་ཕོ་སྤྲེལ( སྤྱི་
ལོ ༡༩༠༨）ལོར༧ལྷར་བཅས་སྐྱེ་དགུའི་གཙུག་རྒྱན་ཆེན་པོ་རྒྱལ་དབང་ཐམས་ཅད་མཁྱེན་་་
པའི་རིགས་ཀྱི་ཅོད་པན་ཡོངས་འཛིན་པཎྜི་ཏ་ཆེན་པོ་རྗེ་བཙུན་དགེ་འདུན་བསྟན་འཛིན་རྒྱ་
མཚོ་དཔལ་བཟང་པོ་ལ་བཀའ་རྩོམ་གྱི་གསོལ་འདེབས་ཞུས་པ་ཡིན་ཀྱང་བཤད་སྒྲུབ་ཀྱི་་་་་
མཛད་པ་རླབས་ཆེ་བས། ༧ སྐྱབས་མགོན་མཆོག་གི་སྐུ་ཚེ་འདིའི་རྣམ་ཐར་དངོས་གཞིའི་
སྐབས་ཀྱི་ལེའུ་འགའ་ཙམ་ལས་གནང་མ་གྲུབ་པར་བརྟེན། ཆུ་ཕོ་བྱི་བའི( སྤྱི་
ལོ ༡༩ ༡༢）ལོའི་སྟོན་དུས། རྣམ་དཀར་དགེ་ལ་གཅིག་ཏུ་འདུན་ཅིང༌། རིག་པའི་གནས་ལ་
དཔྱོད་པའི་བློ་གྲོས་ཀྱི་སྤྱན་རྣམ་པར་གསལ་བ་ཀིརྟིའི་དྲུང་ཡིག་བློ་བཟང་སངས་རྒྱས་ནས་ས་
བོན་ཞིབ་འཁོད་ཀྱི་ཤོག་དྲིལ་ཡོངས་རྫོགས་དང་ལྷ་རྫས་ནང་མཛོད་ཆེ་ལེགས་བཅས། རྣམ་
པར་ཐར་བ་མགོ་མཇུག་ཡོངས་སུ་རྫོགས་པ་བྲི་དགོས་ཚུལ་གྱི་བསྐུལ་མ་ནན་ཆེ་བ་གནང་་་་་་
ཀྱང་། རང་ཉིད་སྐྱེས་སྦྱངས་ཀྱི་ཡོན་ཏན་དམན་པས་དེ་འདྲའི་འོས་མེད་སྙམ་ནས་རེ་ཞིག་
བཏང་སྙོམས་སུ་བཞག ཆུ་མོ་གླང་གི( སྤྱི་ལོ༡༩ ༡༣）ལོའི་དབྱར་ཐོག༧རྗེ་བདག་ཉིད་
ཆེན་པོ་གང་གིས་ལུགས་གཉིས་ཀྱི་བཀའ་དྲིན་ཟད་མི་ཤེས་པའི་སྒོ་ནས་བརྩེ་བས་བསྐྱངས་་་་
ཤིང༌། སྐུ་སྔ་ཕྱིའི་འཕྲིན་ལས་ནོར་བུའི་སྒྲོན་མེ་བསྟན་སྲིད་ཡོངས་ཀྱི་དཔལ་དུ་འདེགས་པ་ལ་
བསོད་ནམས་ཀྱི་མཐུ། དད་གུས་ཀྱི་སྟོབས། མཁྱེན་དཔྱོད་ཀྱི་རྩལ་གང་ཐད་ནས་གཞན་
འགྲན་མེད་པའི་ཆོས་ཀྱི་མདུན་ན་འདོན་གཙོ་བོར་གྱུར་པ་སྐུ་དབོན་ཆོས་ཀྱི་རྗེ་དཀོན་མཆོག་
ཆོས་འཕེལ་རྒྱ་མཚོ་འཁོར་བཅས་ཆེད་གཉེར་གྱིས་ཕེབས་ཏེ། རྒྱལ་བ་བསྟན་པའི་བདག་པོ་
བཅོམ་ལྡན་འདས་ཀྱི་སྐུ་བརྙན་རྡོར་གདན་མས་གཙོས་སྐུ་གསུང་ཐུགས་རྟེན། དངུལ་གྱི་
མཎྜལ། དངུལ་སྲང་ཉི་ཤུ། གོས་ཕྲུག་ལྷ་རྫས་ནང་མཛོད་ཆེ་ལེགས་སོགས་གནང་སྐྱེས་གྱ་ནོམ་
པའི་མེ་ཏོག་དང་བཅས། ༧རྗེ་བཙུན་ཐུགས་རྗེའི་གཏེར་ཆེན་དེ་ཉིད་ཀྱིས་བཀའ་དྲིན་
662



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་རྣམ་ཐར་ཆེན་མོ།
གསུམ་གྱི་སྒོ་ནས་གཅེས་པར་བསྐྱངས་པའི་སློབ་མ་ཡིན་པས་བྲི་བའི་འོས་ཆེ་བར་མ་ཟད།
རང་རེ་གྲོགས་རྡོ་རྗེ་སྤུན་དུ་གྱུར་པའི་ཆོས་ལྡན་གྱི་བསྒོ་བ་བཅག་ཏུ་མི་རུང་བ་སོགས་ཆོས་་་་
དང་དམ་ཚིག་ལ་བཀལ་བའི་གསུང་ནན་ཆེན་པོ་བཟློག་དཀའ་བ་གནང་བ་དང་། རང་ཉིད་
ཀྱང་བླ་མའི་ཡོན་ཏན་ཆ་ཙམ་བརྗོད་པས་རྣམ་པར་དཀར་བའི་བསོད་ནམས་ཀྱི་ཕུང་པོ་ཚད་
མེད་པ་སྡུད་པ་ལ་ཡིད་མཆོག་ཏུ་སྤྲོ་བའི་མོས་གུས་ཀྱིས་མཚམས་སྦྱར་བ་ལ་བརྟེན་ནས། ༧
དཔལ་ལྡན་བླ་མ་དམ་པ་དང་པོའི་སངས་རྒྱས་བཀའ་དྲིན་འཁོར་མཐའ་མེད་པ་དེ་ཉིད་ཀྱིས་
བརྩེ་བས་རྗེས་སུ་བཟུང་ཞིང་། གསུང་གི་བདུད་རྩིས་བསྐྱངས་པའི་སློབ་མའི་ཐ་ཤལ་དུ་
གཏོགས་པ། ༧ བཙུན་གཟུགས་འཇམ་དབྱངས་ཐུབ་བསྟན་རྒྱ་མཚོས་རབ་བྱུང་བཅོ་ལྔ་པའི་
བགྲང་བྱ་ཞེ་བརྒྱུད་པ་ཀུན་དགའ་ཞེས་པ་ཤིང་ཕོ་སྟག( སྤྱི་ལོ ༡༩ ༡༤)གི་ལོར། གཡུ་ཡི་ལྗོན་
ཤིང་འཁྲིགས་པའི་ནགས་ཁྲོད། མ་དང་མཁའ་འགྲོ་འདུ་བའི་སྦས་ལུང་། དཀར་པོ་གཤོང་
བཀྲ་ཤིས་ཆོས་རྫོང་གི་རང་སྤྱིལ་མདོ་སྔགས་ལེགས་བཤད་མངོན་པར་བཀྲ་བའི་ལྡིང་ཁང་་་་་
ནས་ལོ་མཚམས་ཀྱི་བཅད་རྒྱ་བྱས་སྐབས་རིམ་གྱིས་བྲིས་ཏེ། ལོ་ཏོག་གི་ཚལ་དང༌། བཟའ་
ཤིང་གི་སྡོང་བོ། སྨན་གྱི་མྱུ་གུ་སོགས་ཀྱི་འབྲས་བུ་ཡོངས་སུ་སྨིན་པས་སྐྱེ་བོ་ཀུན་གྱིས་རབ་
དགའི་གླུ་དབྱངས་ལེན་པ་སྟོན་གྱི་དུས། རྟ་བདུན་གྱི་རྒྱལ་པོ་བུ་མོའི་ཁྱིམ་ལ་གནས་པ།
ཁྲུམས་སྟོད་ཟླ་བའི་དཀར་ཕྱོགས་ཀྱི་ཚེས་བཞི་འགྲུབ་སྦྱོར་ཕུན་སུམ་ཚོགས་པའི་ཉིན་རྫོགས་་་
པར་སྦྱར་བའི་ཡི་གེ་བ་ནི་དད་པ་དང་ཤེས་རབ་སོགས་བསྔགས་པར་འོས་པའི་ཡོན་ཏན་གྱི་་་
རྒྱན་གྱིས་མངོན་པར་མཛེས་པ་དར་ཞིང་དགེ་སློང་བློ་བཟང་རྒྱ་མཚོས་ཕལ་ཆེ་བ་བྲིས་ཤིང་།
གཞན་ཡང་གསོ་བ་རིག་པ་སོགས་ལ་བློ་གྲོས་ཀྱི་སྣང་བ་རྒྱས་པའི་དམེ་སྐོར་སྨན་པ་དགེ་སློང་
གྲགས་པ་དང་། ལྷག་པའི་ལྷའི་བསྙེན་སྒྲུབ་སོགས་ལ་བརྩོན་པ་ཡག་ཟའི་སྨན་པ་དཀོན་
མཆོག་མཆོག་གྲུབ་གཉིས་ཀྱིས་ཀྱང་ཅི་ནུས་རེ་བྲིས་ཏེ་གྲུབ་པར་བགྱིས་པའོ། །འདིས་ཀྱང་
མཁའ་མཉམ་སེམས་ཅན་ཐམས་ཅད་རྗེ་བཙུན་བླ་མ་མཆོག་གིས་དགྱེས་བཞིན་རྗེས་ ་་་་་་
བཟུང་སྟེ། གསང་གསུམ་ཡོན་ཏན་འཛིན་པའི་སྲས་ཀྱི་ཐུ་བོར་གྱུར་ནས་རྒྱལ་བའི་ལུང་
རྟོགས་ཀྱི་བསྟན་པ་རིན་པོ་ཆེ་རང་གཞན་གྱི་རྒྱུད་ལ་རྒྱས་པར་བྱེད་ནུས་པར་གྱུར་ཅིག །
663



༄༅། །རྗེ་བཙུན་བློ་བཟང་འཕྲིན་ལས་དཔལ་བཟང་
པོའི་གསང་རྣམ་དཔག་བསམ་ལྗོན་ཤིང་
ཞེས་བྱ་བ་བཞུགས་སོ། །
ཀུན་མཁྱེན་བསྐལ་བཟང་ཐུབ་བསྟན་དབང་ཕྱུག་གིས་མཛད།



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་གསང་རྣམ།
༄༅། །ཀུན་ཁྱབ་ཆོས་སྐུའི་མཁའ་ཀློང་ཡངས་པ་ལས། །བརྩེ་ཆེན་ཐུགས་
རྗེའི་བདག་ཉིད་དོན་ཡོད་ཞགས། །དུས་མཐར་ངུར་སྨྲིག་འཛིན་པའི་རྣམ་རོལ་
བ། །ཆོས་ཀྱི་རྒྱལ་པོའི་ཞབས་སེན་གཙུག་ན་རྒྱལ། །མགོན་པོ་གང་གི་གསང་
གསུམ་རྒྱ་མཚོ་ལྟར། །གཏིང་ཟབ་ཡངས་པ་བརྗོད་པར་ནུས་མིན་ཡང་། །སྐལ་
ལྡན་འགྲོ་ལ་ཐར་ལམ་མཚོན་པའི་སླད། །ཆ་ཙམ་སྤེལ་ལ་བདག་ཡིད་སྤྲོ་བ་འཛིན།།
གཅིག་ཏུ་འགྲོ་ལ་སྨན་པའི་འོད་དཀར་ཅན། །ཚོགས་གཉིས་རིན་ཆེན་ལས་གྲུབ་
ངོ་མཚར་ཅན། །རྣམ་ཐར་མུ་ཏིག་བཟང་པོའི་དོ་ཤལ་ཕྲེང་། །བློ་ལྡན་གཞོན་ནུའི་
མགུལ་བའི་རྒྱན་དུ་སྤེལ། །སྔོན་ཚེ་སྟོན་པའི་སྤྱན་སྔར་ཉེ་བར་འཁོར། །ཤམ་བྷ་ལ་
རུ་རྒྱལ་བུ་གཙུག་ཕུད་ཅན། །སྣ་ཚོགས་སྤྲུལ་བའི་ཟློས་གར་བགྲང་ཡས་པའི། །
མཛད་བཟང་བསམ་བཞིན་ལག་པད་སྙིང་གར་ཟུམ། །དཔལ་ལྡན་བླ་མའི་ཞབས་
ལ་གསོལ་བ་འདེབས། །བསམ་བཞིན་ལྗོངས་འདིར་སྲིད་པ་བཟུང་བའི་ཚེ། །
བཞུགས་གནས་འོད་ཀྱི་སྣང་བས་དཀར་འཇམ་ཡུག །ཁྱབ་ཅིང་དགུང་ལོ་གཉིས་
ནས་ཡིག་དྲུག་གསུངས། །འཇིགས་མེད་རྒྱ་མཚོས་བསྔགས་པའི་མེ་ཏོག་འཐོར། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ཅུང་ཟད་བསྙན་གྱིས་ཟིན་ཚེ་
ལྷའི་ཕྱག་མཚན། །དུ་མ་གཟིགས་པས་སྐུ་བསྙུན་ལྷག་མེད་དྭངས། །མགོན་པོས་
བསླབ་ཅེས་མྱུར་མཛད་མ་ཐོལ་བྱུང༌། །གསུང་ཞིང་འཁྲུལ་མེད་ལྟ་བ་གནད་ཆེར་
དགོངས། །དཔལ་ལྡན་བླ་མའི་ཞབས་ལ་གསོལ་བ་འདེབས། །སྐུ་ལ་གནམ་ལྕགས་
མཚོན་གྱིས་མ་ཚུགས་ཤིང་། །རྡོ་ཆེན་ཕ་བོང་ཞབས་ཀྱིས་འདམ་ལྟར་བརྫིས། །ལྟ་
སྒོམ་ཉམས་རྟོགས་ཀློང་དུ་གྱུར་པ་ཡིས། །གང་ཤར་གཟུང་འཛིན་སྣང་བ་
དབྱིངས་སུ་གྲོལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །གཞོན་ནུའི་
དུས་ནས་སྡོམ་གསུམ་བཅས་པའི་མཚམས། །ལེགས་པར་བསྲུངས་ཤིང་རྡོ་རྗེ་ཚེར་
༥
667



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མ་ཡིས། །སྐུ་བསྙུང་བསྟན་ཚེ་འཇམ་དབྱངས་སྐུ་བརྙན་གྱིས། །བཞེས་ཤིང་སྲིད་
གསུམ་བདག་མོས་གཡེལ་མེད་བསྲུངས། །དཔལ་ལྡན་བླ་མའི་ཞབས་ལ་གསོལ་བ་
འདེབས། །རྗེ་བཙུན་བློ་བཟང་འཇིགས་མེད་རྒྱ་མཚོའི་སྡེ། །མཁས་གྲུབ་དབང་
ཕྱུག་དཀོན་མཆོག་ཆོས་འཕེལ་སོགས། །བཤེས་གཉེན་བཅུ་ཕྲག་ཞབས་པད་
ལེགས་བསྟེན་ཏེ། །དམ་ཆོས་བདུད་རྩིའི་བགོ་སྐལ་ཚུལ་བཞིན་གསོལ། །དཔལ་
ལྡན་བླ་མའི་ཞབས་ལ་གསོལ་བ་འདེབས། །ཞི་ཁྲོ་སྦྲགས་སྒྲུབ་བསྙེན་པ་མཛད་
པའི་ཚེ། །གངས་རིའི་མདངས་ལྡན་གཤིན་རྗེའི་གཤེད་པོའི་སྐུ། །ཞལ་ཕྱག་ཡོངས་
རྫོགས་འཇམ་དབྱངས་དམར་སེར་བཅས། །གཟིགས་པའི་མོད་ལ་མཁྱེན་པའི་
ཀློང་ཆེན་བརྡོལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །འབྲིང་པའི་
བྲག་དཀར་ཞེས་གྲགས་གནས་ཉེར་བཞིའི། །ཡ་གྱལ་དེ་རུ་ཚོགས་འཁོར་མཛད་
པའི་ཚེ། །བཅོམ་ལྡན་འཁོར་ལོ་སྡོམ་པའི་རྟེན་བརྟེན་པ། །མངོན་སུམ་གཟིགས་
ཞེས་གསལ་བར་ཞལ་བཞེས་མཛད། །དཔལ་ལྡན་བླ་མའི་ཞབས་ལ་གསོལ་བ་
འདེབས། །དེ་ཚེ་རིག་འཛིན་པདྨ་ཀ་ར་དང་། ཨ་ཏི་ཤ་དང་འཇམ་མགོན་ཙོང་ཁ་
པར། །པཎ་གྲུབ་དུ་མས་བསྐོར་བ་གཟིགས་པའི་མོད། །རབ་དགའི་མོས་པས་
གསོལ་འདེབས་ལན་མང་མཛད། །དཔལ་ལྡན་བླ་མའི་ཞབས་ལ་གསོལ་བ་
འདེབས། །དབང་ཆེན་ཡང་གསང་ལྗགས་བསྙེན་མཛད་པའི་ཚེ། །ཁྱུང་གཤོག་
བསྐྱོད་པའི་འཐོར་རླུང་དྲག་པོ་ཡིས། །གནས་ཁང་འདར་སྙམ་བགྱིད་ཅེས་དངོས་
གསུང་ཞིང༌། །རྨ་ཆེན་བཞག་བྲག་སོགས་ཀྱིས་བསུ་སྐྱེལ་མཛད། །དཔལ་ལྡན་བླ་
མའི་ཞབས་ལ་གསོལ་བ་འདེབས། །སྡེ་བརྒྱད་གདུག་རྩུབ་འབྱུང་པོའི་གནོད་པ་
ཡིས། །ཚུགས་པ་ལྟ་ཅི་གང་དུ་ཞབས་བཀོད་པར། །ནག་ཕྱོགས་གདོན་བགེགས་
ནད་ཡམས་ལ་སོགས་པ། །ཞི་ཞིང་ལོ་ལེགས་བདེ་སྐྱིད་དཔལ་ལ་བཀོད། །དཔལ་
ལྡན་བླ་མའི་ཞབས་ལ་གསོལ་བ་འདེབས། །དབང་གི་མདོག་ཅན་མྱུར་མཛད་
668



ངག
རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་གསང་རྣམ།
མགོན་པོ་ཡི། །ཞལ་བཟང་མངོན་དུ་གྱུར་ཅིང་སློབ་བུའི་གཙོ། །རྗེས་བཟུང་
མཚོན་པར་འཕགས་མའི་ལུང་བསྟན་ཅིང་། །པཎ་གྲུབ་ཟུང་དང་གྲུ་འཛིན་
བདག་པོར་མཇལ། །དཔལ་ལྡན་བླ་མའི་ཞབས་ལ་གསོལ་བ་འདེབས། །རྡོ་རྗེ་
གཞོན་ནུའི་དབང་བསྐུར་མཛད་པའི་ཚེ། །སྐད་ཅིག་བསྐལ་པར་བྱིན་གྱིས་
བརླབས་ནུས་པའི། །གྲུབ་རྟགས་ཁྱད་མཚར་བསྟན་ཅིང་རྨ་རྒྱལ་ཆེ། །རྒྱལ་བསྟན་
སྤེལ་ལ་དགྱེས་པའི་འཛུམ་ཞལ་ངོམ། །དཔལ་ལྡན་བླ་མའི་ཞབས་ལ་གསོལ་བ་
འདེབས། །ཐབས་ཤེས་གཅོད་ཀྱིས་དྲང་ངེས་བགེགས་ཚོགས་བཅོམ། །ཕུར་བུའི་
སྐུ་ཐང་གཟིང་བར་དམ་ཅན་གཙོ། །ཆོས་ཀྱི་རྒྱལ་པོ་དགྱེས་པས་བྱ་ར་མཛོད། །
སྔོན་གནས་རྗེས་དྲན་ཚུལ་ཡང་གསལ་བར་འདོམས། །དཔལ་ལྡན་བླ་མའི་ཞབས་
ལ་གསོལ་བ་འདེབས། །འཇམ་པའི་རྡོ་རྗེའི་སྒྲུབ་པ་མཛད་པའི་ཚེ། །དམར་སེར་
ལང་ཚོས་མཛེས་པའི་ཌཱ་ཀི་མར། །མཉམ་སྦྱོར་བདེ་སྟོང་དགའ་བས་རབ་མྱོས་ཚེ།།
འཁོར་གྱི་ལྷ་མོས་ཞུ་བའི་དབྱངས་ཀྱིས་བསྐུལ། །དཔལ་ལྡན་བླ་མའི་ཞབས་ལ་
གསོལ་བ་འདེབས། །ནམ་ཞིག་མནལ་ལ་ཡུར་ཚེ་བེ་ཧར་ལ། །ལྷ་དར་ཕུལ་མཐར་
དེ་ཉིད་བྱམས་མགོན་དུ། །གྱུར་ཅིང་སླར་ཡང་སྒྲོལ་མར་གནས་གྱུར་མཐར། །
ཕག་མོ་བཅས་གཟིགས་རྐང་བརྒྱད་བསྟོད་པ་མཛད། །དཔལ་ལྡན་བླ་མའི་ཞབས་
ལ་གསོལ་བ་འདེབས། །ཆོས་ཀྱི་སེངྒེར་རྡོ་རྗེ་རྣལ་འབྱོར་མའི། །བྱིན་རླབས་
མཛད་ཚེ་བྲིས་སྐུ་འོད་འབར་ཞིང་། །ཁྱོད་ནི་རྣལ་འབྱོར་གསང་མཐའི་མ་རྒྱུད་ཀྱི།།
ལམ་ལ་འབྲེལ་བ་ཆེ་ཞེས་དབུགས་དབྱུང་མཛད། །དཔལ་ལྡན་བླ་མའི་ཞབས་ལ་
གསོལ་བ་འདེབས། །བདག་གིས་ལྷ་མོའི་ཞལ་ཐང་ཕུལ་བའི་ཚེ། །མངོན་སུམ་
གཟིགས་ཤིང་མཆོད་གཏོར་སྦྱོར་བ་དང༌། །སྤོས་འགྲེམ་དང་བཅས་ཕེབས་འཕྲལ་
རླུང་འཚུབ་སོགས། །ལེགས་པའི་ལྟས་བཟང་བྱུང་ཞེས་དགྱེས་ཉམས་མཛད། །
དཔལ་ལྡན་བླ་མའི་ཞབས་ལ་གསོལ་བ་འདེབས། །ཆུ་ཆེན་བརྒལ་ཚེ་ཞབས་སེན་
669



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
རྣོ་བའི་རྗེས། །བདེ་ལམ་མཚོན་པ་དེར་བྱོན་ལེགས་བགྲོད་ཅིང་། །ནམ་མཁའི་
དབྱིངས་སུ་ཆུ་འཛིན་དྲ་བའི་ནང༌། །ཐུབ་པའི་དབང་པོ་ལེགས་གཟིགས་བསྟོད་
པ་མཛད། །དཔལ་ལྡན་བླ་མའི་ཞབས་ལ་གསོལ་བ་འདེབས། །བཀྲ་ཤིས་གཡས་
འཁྱིལ་སྟེང་ཐད་སྤྲིན་དཀར་དབུས། །འཇིགས་མཛད་རྡོ་རྗེའི་སྤྱི་བོར་ཨ་བྱཱའི་
ཞབས། །སྐྱེས་བུ་གསུམ་གྱི་ཆོས་སྲུང་དང་བཅས་པ། །གཟིགས་པས་དགྱེས་ཏེ་
གསང་བའི་མགུར་དབྱངས་བསྒྲགས། །དཔལ་ལྡན་བླ་མའི་ཞབས་ལ་གསོལ་བ་
འདེབས། །འཇིགས་མཛད་རྡོ་རྗེའི་སྒྲུབ་བསྙེན་མཛད་པའི་ཚེ། །འཚུབ་སློང་གང་
བྱུང་དེ་འཕྲལ་ལྷག་མེད་ཞི། །རྒྱུད་ནས་གསུང་བ་ཇི་བཞིན་སྒྲུབ་རྫས་ཁོལ། །ལུང་
བསྟན་མང་བསྩལ་ངོ་མཚར་ལྟས་བཟང་བསྟན། །དཔལ་ལྡན་བླ་མའི་ཞབས་ལ་
གསོལ་བ་འདེབས། །དུས་ཀྱི་འཁོར་ལོའི་དབང་བསྐུར་མཛད་པའི་ཚེ། །འདིར་
འབྲེལ་ཐོགས་པའི་འགྲོ་བ་ཇི་སྙེད་པ། །རིགས་ལྡན་དྲག་པོའི་འཁོར་དུ་སྐྱེ་ངེས་
ཞེས། །འགྱུར་མེད་རྡོ་རྗེའི་ཚིག་གིས་ཞལ་བཞེས་མཛད། །དཔལ་ལྡན་བླ་མའི་
ཞབས་ལ་གསོལ་བ་འདེབས། །བླ་བྲང་ཕྱོགས་ཀྱི་འཁྲུགས་ཟིང་ཞི་བའི་ཆེད། །
སྤྱན་དམིགས་བདེན་ཚིག་མཛད་ཅིང་ཁྱད་པར་དུ། །སྲིད་གསུམ་དབང་མཛད་
རིག་བྱེད་ལྷ་མོ་ཡི། །སྦྱིན་སྲེག་མཛད་པས་ཉེར་འཚེ་དེ་རིགས་ཞི། །དཔལ་ལྡན་བླ་
མའི་ཞབས་ལ་གསོལ་བ་འདེབས། །འཇམ་མགོན་རྒྱལ་བ་གཉིས་པའི་སྐུ་བརྙན་
ལ། །ཁྲུས་གསོལ་མཛད་པས་ཞལ་རས་གཟི་འབར་ཞིང་། །ང་ཡིས་ཡོངས་སུ་
འཛིན་པ་ཡིན་གསུངས་ཏེ། །ཡབ་རྗེ་ལུགས་བཟང་ཐུགས་ཀྱི་གཅེས་ནོར་མཛད། །
དཔལ་ལྡན་བླ་མའི་ཞབས་ལ་གསོལ་བ་འདེབས། །མིག་སྨན་མདངས་ཆགས་
དྲེའུའི་མིང་འཛིན་པའི། །གདུག་ཅན་དམ་བཏགས་སྲུང་མར་བཀོད་པའི་ཚེ། །
འཇིགས་པའི་ཆོ་འཕྲུལ་དུ་མའི་ལྟས་དང་བཅས། །གནོད་འཚེ་ཉེར་ཞི་འཕྲིན་
ལས་ཚུལ་བཞིན་བསྒྲུབས། །དཔལ་ལྡན་བླ་མའི་ཞབས་ལ་གསོལ་བ་འདེབས། །
67O



རྗེ་བློ་བཟང་འཕྲིན་ལས་བསྟན་པ་རྒྱ་མཚོའི་གསང་རྣམ།
བརྟུལ་ཞུགས་སྤྱོད་པའི་དཔའ་བོ་དཔའ་མོའི་དབུས། །བདེ་སྟོང་ཟུང་འཇུག་
དབྱིངས་སུ་རོལ་བའི་བརྡར། །རི་མོའི་ལམ་ནས་སྐལ་ལྡན་གདུལ་བྱ་ལ། །ལེགས་
པར་འདོམས་མཛད་ཐར་བའི་ས་མཁན་མཆོག །དཔལ་ལྡན་བླ་མའི་ཞབས་ལ་
གསོལ་བ་འདེབས། །མཚན་ལམ་སྣང་བར་དགེ་འདུན་འདུས་པའི་གྲུས། །དབུ་མ་
འཇུག་པའི་ས་བཅུའི་ཡོན་ཏན་དང་། །ཉིད་ནས་བསྟོད་སྤྲིན་རྒྱ་མཚོ་ལེགས་
གསུང་ཚུལ། །འཇམ་དབྱངས་རྗེས་བཟུང་མཚན་མར་དམ་པས་གསུངས། །སྐུ་
ཕྲེང་གོང་མ་ལྗགས་ནག་པ་ཇི་བཞིན། །བསྟན་སྲུང་གཙོ་བོ་གུར་གྱི་མགོན་པོ་
དང༌། །བྲམ་ཟེའི་གཟུགས་ཅན་དཔལ་ལྡན་དམག་ཟོར་མ། །མངོན་སུམ་གཟིགས་
ཤིང་རབ་འབྱམས་ལས་ཀུན་བསྒྲུབས། །དཔལ་ལྡན་བླ་མའི་ཞབས་ལ་གསོལ་བ་
འདེབས། །ཆུ་མཚོ་སྐམ་ཤུལ་གཏེར་བུམ་ཕུལ་བ་ན། །ཟླ་བའི་ཆབ་ཀྱིས་བྲན་པའི་
མཚོ་ཆེན་བཞིན། །སླར་འཕེལ་ལྐོག་གྱུར་ཆོས་ཀུན་གསལ་བར་གཟིགས། །ཀ་ལ་
རི་དགོན་ས་གཡོས་འཇིགས་ལས་བསྐྱབས། །དཔལ་ལྡན་བླ་མའི་ཞབས་ལ་གསོལ་
བ་འདེབས། །དེ་ནས་རྟག་འཛིན་ཅན་རྣམས་ཆོས་ཚུལ་ལ། །འཇུག་ཕྱིར་མཁའ་
སྤྱོད་ཞིང་དུ་གཤེགས་པའི་བརྡར། །མཁའ་དབྱིངས་ངོས་ཀུན་འཇའ་ཚོན་དྲ་བས་
ཁེབས། །ངོ་མཚར་ལྟས་ཀྱིས་ལྗོངས་འདིའི་ཁྱོན་ཀུན་འགེངས། །དཔལ་ལྡན་བླ་
མའི་ཞབས་ལ་གསོལ་བ་འདེབས། །ངེས་འབྱུང་བྱང་སེམས་ལྟ་བས་ཐུགས་རྒྱུད་
སྦྱངས། །བསྐྱེད་རིམ་ཕྲ་རགས་རྣལ་འབྱོར་མཐར་ཕྱིན་ཏེ། །གྲོལ་བྱེད་རྫོགས་པའི་
རིམ་པའི་རྣལ་འབྱོར་ལ། །ལེགས་པར་འགྲུས་པས་སྐུ་བཞིའི་རྒྱལ་ས་ཐོབ། །
དཔལ་ལྡན་བླ་མའི་ཞབས་ལ་གསོལ་བ་འདེབས། །དེ་ལྟར་མགོན་ཁྱོད་ཟུང་
འཇུག་རྡོ་རྗེའི་སྐུ། །མངོན་གྱུར་མཁའ་མཉམ་འགྲོ་བའི་སྐྱབས་གྱུར་ཀྱང༌། །ཞྭ་
སེར་རིང་ལུགས་སྤེལ་སླད་སྡོམ་བརྩོན་གྱི། །ཚུལ་བཟུང་གསུམ་ལྡན་རྡོ་རྗེ་འཛིན་
ཁྱོད་ཀྱི། །རྣམ་ཐར་ཆ་ཙམ་སྤེལ་བའི་ལེགས་བྱས་མཐུས། །ཚེ་རབས་ཕྲེང་བར་
671



རོང་ཆེན་ཀིརྟི་སྐུ་ཕྲེང་རིམ་བྱོན་གྱི་རྣམ་ཐར་ཕྱོགས་བསྒྲིགས།
མཚན་ལྡན་བཤེས་གཉེན་གྱིས། །འགྲོ་ཀུན་ནམ་ཡང་མི་འབྲལ་རྗེས་བཟུང་ནས། །
ཀུན་བཟང་སྤྱོད་པ་རྒྱ་མཚོར་འཇུག་གྱུར་ཅིག །རྒྱལ་སྲས་དཔའ་བོའི་རྣམ་པར་
ཐར་བ་ཡི། །འཇུག་ངོགས་ཟླ་དང་བྲལ་བའི་གསང་ཆེན་མཚོར། །དལ་འབྱོར་
གྲུར་ཞུགས་བརྩོན་པའི་རླུང་ཤུགས་ཀྱིས། །ཟུང་འཇུག་ནོར་བུའི་གླིང་དུ་མྱུར་
སོན་ཤོག །དེ་ནས་སྡུག་བསྔལ་རྒྱ་མཚོར་བྱིང་བ་རྣམས། །མོས་བློ་ཇི་བཞིན་
ཐབས་མཁས་མཛད་བཟང་གིས། །སྲིད་དང་ཞི་བའི་འཇིགས་པ་ལས་བསྒྲལ་ཏེ། །
སྐུ་ཐུགས་དབྱེར་མེད་ས་ལ་འགོད་པར་ཤོག ། །
ཅེས་རྩོད་དུས་འདིར་ངེས་པ་དོན་གྱི་མཁས་པ་དང་གྲུབ་པའི་དབང་ཕྱུག་ཆེན་པོ།
གྲགས་སྙན་གྱི་བ་དན་དཀར་པོ་མདོ་སྨད་ནོར་འཛིན་ཡངས་པའི་ལྗོངས་འདིར་མངོན་པར་་་་
གཡོ་བ། དཔལ་ལྡན་བླ་མ་དམ་པ་ལྗགས་ནག་པའི་ཡང་སྤྲུལ་བློ་བཟང་འཕྲིན་ལས་དཔལ་
བཟང་པོའི་གསང་བའི་རྣམ་པར་ཐར་བ་འདི་ནི། རྣམ་དཔྱོད་ཡངས་པ་དབོན་རྒན་དཀོན་
མཆོག་འཇིགས་མེད་དང་། བཤེས་གཉེན་ཚུལ་བཞིན་བསྟེན་མཁས་དབོན་ཆུང་དཀོན་
མཆོག་ཆོས་འཕེལ་གཉིས་ཀྱིས་དུང་དཀར་ཆ་སོགས་དངོས་སྐྱེས་དུ་མ་བཅས་བསྐུལ་ཞིང་།
མགོན་པོ་གང་གི་ཐུགས་ཀྱི་སྲས་མཆོག་ཀུན་སྤངས་པ་ཆོས་ཀྱི་སེངྒེ་དང༌། ཀིརྟི་དགོན་གྱི་
འདུས་སྤྱི་ཐུན་མོང་ནས་ཀྱང་ནན་ཆེར་བསྐུལ་ངོར། ཀུན་མཁྱེན་དགྱེས་བཞད་རྡོ་རྗེའི་སྐྱེ་
མིང་འཛིན་པ། བསྐལ་བཟང་ཐུབ་བསྟན་དབང་ཕྱུག་གམ། མིང་གཞན་ངག་དབང་མཁས་
གྲུབ་འཇིགས་བྲལ་ཕྱོགས་ལས་རྣམ་པར་རྒྱལ་བའི་སྡེ་ཁོ་བོ་ནས་ཀྱང་མགོན་པོ་གང་གི་གསང་
བ་གསུམ་གྱི་མཛད་བཟང་ལ་ཡི་རངས་ཏེ། མེ་ལུག་རྒྱལ་ཟླའི་གྲལ་ཚེས་དགེ་བར་འདབ་
མཆོག་གི་ཕོ་བྲང་གནས་མཆོག་ཐར་བ་རྩེའི་སྡོད་གནས་ཉི་འོད་འཁྱིལ་བར་སྦྱར་བ་ཛ་ཡནྟུ། །
སརྦ་མངྒ་ལཾ།
་
672



༧ ཡབ་རྗེ་བླ་མ་སྐྱབས་མགོན་རིན་པོ་ཆེའི་རྣམ་ཐར་ལས་ལོ་
ཚིགས་གསལ་བའི་མཛད་པ་གལ་ཆེ་བ་འགའ་
རེའུ་མིག་ཏུ་བཀོད་པ།
༧སྐྱབས་མགོན་ཀིརྟི་སྐུ་ཕྲེང་དང་པོ་རོང་ཆེན་དགེ་འདུན་རྒྱལ་མཚན།
ཤིང་སྟག་
༧རོང་ཆེན་དགེ་འདུན་རྒྱལ་མཚན་དཔལ་བཟང་པོ་སྐུ་བལྟམས།
༡༣༧༤
ས་སྦྲུལ་
རོང་ཆེན་དགེ་འདུན་རྒྱལ་མཚན་དབུས་སུ་ཕེབས།
༡༣༨༩
ཟ་ +་
༧རྗེ་ཙོང་ཁ་པ་ཆེན་པོ་ལས་བསྙེན་རྫོགས་ཀྱི་སྡོམ་པ་བཞེས།
༡༣༩ ༣
ས་གླང་
༡༤༠༩
རོང་ཆེན་དགེ་འདུན་རྒྱལ་མཚན་མཆོག་གིས་རྗེ་ཙོང་ཁ་པ་ཆེན་
པོའི་བཀའ་དགོངས་བཞིན་ཆོ་འཕྲུལ་སྨོན་ལམ་ཆེན་མོ་གསར་་་་་
ཚུགས་དང༌། འབྲོག་རི་བོ་ཆེ་དགའ་ལྡན་རྣམ་པར་རྒྱལ་བའི་གླིང་
ཕྱག་འདེབས་མཛད་པའི་ཞབས་ཕྱི་གཙོ་བོ་ཞུས། མཁན་ཆེན་ཕྱག་
རྡོར་པས། ལོ་གཅིག་གི་རྗེས་ཤར་རྒྱལ་མོ་རོང་གི་འགྲོ་བ་འདུལ་
པའི་དུས་ལ་བབ་པའི་ལུང་བསྟན་སྩལ།
༧རྗེ་ཙོང་ཁ་པ་ཆེན་པོས་རོང་ཆེན་དགེ་འདུན་རྒྱལ་མཚན་མཆོག་་་་
ལ་མདོ་སྨད་རྒྱལ་མོ་རོང་དུ་བསྟན་པའི་བ་དན་འཛུགས་པའི་དུས་
ལ་བབ་པའི་བཀའ་ཁྲོམ་བསྒྲགས་གནང་། །
རྗེ་ཙོང་ཁ་པ་ཆེན་པོས་རོང་ཆེན་དགེ་འདུན་རྒྱལ་མཚན་ལ་འབྱུང་
འགྱུར་གྱི་གསང་བའི་ལུང་བསྟན་སྩལ། ཁོང་གིས་ཀྱང་བཀའ་
བཞིན་རང་ཡུལ་རྒྱལ་མོ་རོང་དུ་གསེར་ཞལ་བསྒྱུར།
ལྕགས་སྟག
༡༤༡༠
ལྕགས་ཡོས
༡༤༡༡
673



རོང་ཆེན་དགེ་འདུན་རྒྱལ་མཚན་མཆོག་གིས་དཔལ་འགྱུར་མེད་ཀཱ་
ཆུ་འབྲུག་
ལ་རིའི་དགོན་གནས་བཀྲ་ཤིས་ལྷུན་གྱིས་གྲུབ་པའི་གཙུག་ལག་་་་་་
༡༤༡༢
ཁང་གི་རྨང་བཏིངས།
ལྕགས་རྟ། རོང་ཆེན་དགེ་འདུན་རྒྱལ་མཚན་མཆོག་གཟུགས་སྐུའི་བཀོད་པ་་་་་
༡༤༥༠
ཆོས་དབྱིངས་སུ་བསྡུས་པའི་ཚུལ་བསྟན། །
༧སྐྱབས་མགོན་ཀིརྟི་སྐུ་ཕྲེང་གཉིས་པ་གྲུབ་དབང་བསྟན་པ་རིན་ཆེན་ཆོས་ཀྱི་རྒྱལ་མཚན།
ཤིང་རྟ་
༡༤༧༤
གྲུབ་དབང་བསྟན་པ་རིན་ཆེན་དཔལ་བཟང་པོ་སྐུ་བལྟམས།
ས་བྱ
༡༤༨༩
གྲུབ་དབང་བསྟན་པ་རིན་ཆེན་མཆོག་དབུས་སུ་ཕེབས། །
ས་རྟ་
གྲུབ་པའི་དབང་ཕྱུག་བསྟན་པ་རིན་ཆེན་ཆོས་ཀྱི་རྒྱལ་མཚན་་་་་་
མཆོག་གཟུགས་སྐུའི་བཀོད་པ་ཆོས་དབྱིངས་སུ་བསྡུས་པའི་ཚུལ་་་་་
བསྟན།
༡༥༥༨
༧སྐྱབས་མགོན་ཀིརྟི་སྐུ་ཕྲེང་གསུམ་པ་བློ་བཟང་བསྟན་པ་རབ་རྒྱས།
ཤིང་བྱི
༡༥ ༦༤
བློ་བཟང་བསྟན་པ་རབ་རྒྱས་དཔལ་བཟང་པོ་སྐུ་བལྟམས།
ཆུ་སྟག
༡༦༠༢
འགྲོ་མགོན་བསྟན་པ་རབ་རྒྱས་སྟག་ཚང་ལྷ་མོར་ཕེབས་ནས་བདེ་
མཆོག་ཕུག་པའི་གནས་སྒོ་ཕྱེ།
འགྲོ་མགོན་བསྟན་པ་རབ་རྒྱས་གཟུགས་སྐུའི་བཀོད་པ་ཆོས་ ་ ་
དབྱིངས་སུ་བསྡུས།
ཆུ་ལུག
༡༦༤༣
༧སྐྱབས་མགོན་ཀིརྟི་སྐུ་ཕྲེང་བཞི་བ་ཐོགས་མེད་བློ་བཟང་འཇམ་དབྱངས།
མེ་སྤྲེལ
༡༦༥ ༦
ཐོགས་མེད་བློ་བཟང་འཇམ་དབྱངས་སྐུ་བལྟམས།
674



ལྕགས་བྱ
༡༦༨ ༡
ཀིརྟི་ཐོགས་མེད་བློ་བཟང་འཇམ་དབྱངས་དབུས་སུ་བྱོན།
ལྕགས་རྟ་
༡༦༩༠
མ་དགོན་དུ་བླ་བྲང་བཀྲ་ཤིས་འཁྱིལ་བའི་གཙུག་ལག་ཁང་བཞེངས།
__-
ས་བྱི
༡༧༠༨
ཐོགས་མེད་བློ་བཟང་འཇམ་དབྱངས་གཟུགས་སྐུའི་བཀོད་པ་ཆོས་་
དབྱིངས་སུ་བསྡུས། །
༧སྐྱབས་མགོན་ཀིརྟི་སྐུ་ཕྲེང་ལྔ་པ་བློ་བཟང་བསྟན་པའི་རྒྱལ་མཚན།
ཆུ་འབྲུག
༡༧ ༡༢
ཀིརྟི་སྐུ་ཕྲེང་ལྔ་བ་གྲུབ་དབང་བསྟན་པའི་རྒྱལ་མཚན་སྐུ་བལྟམས།
ས་སྤྲེལ
༡༧༢༨
མཛོད་དགེ་བླ་དཔོན་རྣམས་ཀྱིས་བསྐུལ་ངོར་ཡུལ་བདག་ཆེན་པོ་་་
ལ་བགོ་འཁོར་བཅས་དམ་བཞག་དང་མངའ་གསོལ་་གཟེངས་་་་་་་་་
བསྟོད་རྒྱས་པར་མཛད། །
ཚུ་གླང་
༡༧༣ ༣
སྐྱབས་མགོན་ལྔ་བས་སྟག་ཚང་ལྷ་མོའི་གནས་ཡིག་ཤེལ་དཀར་མེ་་་
ལོང་ལྗགས་རྩོམ་མཛད།
ས་འབྲུག་
༡༧༤༨
ཡང་ཁོང་གིས་སྟག་ཚང་ལྷ་མོར་ཆོས་སྡེ་ཆེན་པོ་གསར་འདེབས་་་་་
ཆེད་གནས་མདུན་དུ་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་རྟེན་་་་་
དང་བརྟེན་པ་གཟུམ་ཆུང་སོགས་བཞེངས་པའི་དབུ་ཚུགས།
མེ་བྱི
སྟག་ཚང་ལྷ་མོའི་རྒྱུད་པའི་འདུ་ཁང་ལེགས་པར་གྲུབ།
་ལགུས་བར
༡༧༥༦
མེ་གླིང་
སྟག་ཚང་ལྷ་མོར་གསང་ཆེན་འདུས་སྡེ་གླིང་དུ་འཆད་ཉན་གྱི་སྲོལ་
བཟང་བླ་མེད་བཀའ་དྲིན་བསྐྱངས།
༡༧༥༧
675



ལྕགས་ཡོས་
༡༧༧ ༡
ཀིརྟི་སྐུ་ཕྲེང་ལྔ་བ་གྲུབ་དབང་བསྟན་པའི་རྒྱལ་མཚན་མཆོག་་་་་་
གཟུགས་སྐུའི་བཀོད་པ་ཆོས་དབྱིངས་སུ་བསྡུས།
༧སྐྱབས་མགོན་ཀིརྟི་སྐུ་ཕྲེང་དྲུག་པ་དགེ་འདུན་ཆོས་ཀྱི་དབང་ཕྱུག
ཆུ་འབྲུག
༡༧༧༢
ཀིརྟི་སྐུ་ཕྲེང་དྲུག་པ་དགེ་འདུན་ཆོས་ཀྱི་དབང་ཕྱུག་སྐུ་བལྟམས།
མེ་སྤྲེལ
གཡེར་གཤོང་དགེ་འདུན་ཟླ་གྲས་ལས་སྐྱབས་མགོན་དྲུག་པས་དགེ་
བསྙེན་གྱི་སྡོམ་པ་བཞེས།
༡༧༧༦
མེ་འབྲུག་
སྐུ་ཕྲེང་དྲུག་པ་དགེ་འདུན་ཆོས་ཀྱི་དབང་ཕྱུག་མཆོག་གཟུགས་་་་་
༡༧༩༦ སྐུའི་བཀོད་པ་ཆོས་དབྱིངས་སུ་བསྡུས།
༧སྐྱབས་མགོན་ཀིརྟི་སྐུ་ཕྲེང་བདུན་པ་རྗེ་བཙུན་ཀུན་དགའ་ཆོས་
འཕགས་ཐུབ་བསྟན་ཉི་མ།
མེ་སྦྲུལ་ ཀིརྟི་སྐུ་ཕྲེང་བདུན་པ་སྐྱབས་མཆོག་ཐུབ་བསྟན་ཉི་མ་མཆོག་སྐུ་་་་་
༡༧༩༧
བལྟམས།
ཆུ་ཕག་
༡༨ ༠༣
ཤིང་བྱི
སྐྱབས་མགོན་བདུན་པ་མཆོག་གིས་གཡེར་གཤོང་སྤྲུལ་བའི་སྐུ་ལས་
བར་མ་རབ་བྱུང་དང་དགེ་ཚུལ་གྱི་སྡོམ་པ་ཡང་དག་པ་བཞེས། །
སྐུ་ཕྲེང་བདུན་པ་མཆོག་གྲུབ་དབང་གོང་མ་དག་གི་ཆོས་ཀྱི་ཁྲི་ཆེན་
པོར་མངའ་གསོལ། །
པཎ་ཆེན་བསྟན་པའི་ཉི་མ་ལས་སྐྱབས་མགོན་མཆོག་གིས་བསྙེན་་་་་
རྫོགས་ཀྱི་སྡོམ་པ་བཞེས།
༡༨ ༠༤
མེ་བྱི
༡༨ ༡༦
ས་སྟག
༡༨ ༡༨
ཆོས་སྡེ་ཆེན་པོ་སྟག་ཚང་ལྷ་མོར་མཚན་ཉིད་གྲྭ་ཚང་གསར་
འཛུགས་ཀྱི་བླ་མེད་བཀའ་དྲིན་བསྐྱངས།
676



མེ་ཁྱི
༡༨ ༢༦
དུས་འདི་ནས་བཟུང་མཆོད་རྟེན་མཐོང་གྲོལ་ཆེན་མོ་རྟེན་དང་་་་
བརྟེན་པ་ལོ་འཁོར་ལྔའི་ནང་གྲུབ་པར་བྱས།
གདན་ས་ཆེན་མོར་སྨོན་ལམ་རབ་འབྱམས་པའི་དམ་བཅའ་ཆེན་
མོའི་སྲོལ་བཟང་གསར་དུ་ཚུགས།
ཤིང་འབྲུག
༡༨ ༤༤
ས་སྤྲེལ
༡༨ ༤ར་
ཀིརྟི་སྐུ་ཕྲེང་བདུན་པ་སྐྱབས་མཆོག་ཐུབ་བསྟན་ཉི་མ་གཟུགས་་་་་
སྐུའི་བཀོད་པ་ཆོས་དབྱིངས་སུ་བསྡུས།
༧སྐྱབས་མགོན་ཀིརྟི་སྐུ་ཕྲེང་བརྒྱད་པ་བློ་བཟང་འཕྲིན་ལས་
དཀོན་མཆོག་བསྟན་པ་རྒྱ་མཚོ།
ས་བྱ
| ཀིརྟི་སྐུ་ཕྲེང་བརྒྱུད་པ་སྐྱབས་མགོན་བློ་བཟང་འཕྲིན་ལས་ཚང་་་་་་
ཞིང་འདིར་སྐུ་བལྟམས།
༡༨༤༩
ཤིང་སྟག་
༡༨ ༥༤
མེ་འབྲུག
༡༨༥༦
སྐྱབས་མགོན་བརྒྱད་པ་མཆོག་གིས་རྗེ་དཀོན་མཆོག་སྨོན་ལམ་ལས་
དགེ་བསྙེན་གྱི་སྡོམ་པ་ཡང་དག་པ་བཞེས།
རྗེ་དཀོན་མཆོག་སྨོན་ལམ་ལས་སྐྱབས་མགོན་བརྒྱད་པ་མཆོག་གིས་
དགེ་ཚུལ་གྱི་བསླབ་སྡོམ་ཡང་དག་པ་བཞེས།
ཧོར་ཚང་དགོན་གསར་དུ་ཆོ་འཕྲུལ་སྨོན་ལམ་ཆེན་མོ་གསར་་་་་་
ཚུགས་ཀྱི་བཀའ་དྲིན་བསྐྱངས། །
བསྟན་པ་ཉམས་ཚབས་ཆེ་བ་ཐུགས་ཀྱིས་མ་བཟོད་པར་དམ་ཅན་་་
ཆོས་ཀྱི་རྒྱལ་པོའི་འཕྲིན་བཅོལ་འཆི་བདག་རོལ་བའི་གད་རྒྱངས་་་་
ལྗགས་རྩོམ་གྱིས་སྨིན་སྒྲུབ་བྱེད་བཅུག་པས་དུས་འཁྲུགས་བདེ་་་་་་་
ས་ལུག
༡༨ ༥༩
མེ་ཡོས
༡༨༦༧
འཇགས་བྱུང༌།
ས་འབྲུག་
༡༨ （༦༨
སྐྱབས་མགོན་བརྒྱད་པ་མཆོག་ཏཱ་རོ་འཇམ་དབྱངས་ཀྱིས་མཁར་་་་་
ད གུར་གདན་ཞུས་ཀྱིས་ཚོ་བདུན་དགོན་པ་དད་འབུལ་བྱས། །
677



ལྕགས་ཏོ
༡༨ ༧༠
ཆུ་སྤྲེལ
༡༨ ༧༢
ཆོས་སྡེ་ཆེན་པོ་རྔ་ཡུལ་དགེ་ལྡན་ལེགས་བཤད་གླིང་གི་བླ་བྲང་དང་
འདུ་ཁང་གི་རྨང་བཏིང་།
སྐྱབས་མགོན་བརྒྱད་པ་མཆོག་གིས་རྗེ་བཙུན་ངག་དབང་ཆོས་་་་་
འཕེལ་དཔལ་བཟང་པོ་སོགས་ལས་བསྙེན་རྫོགས་ཀྱི་སྡོམ་པ་ཡང་་་
དག་པ་བཞེས། །
ཆོས་གྲྭ་ཆེན་པོ་རྔ་ཡུལ་དགེ་ལྡན་ལེགས་བཤད་གླིང་དུ་གཞུང་ཆེན་་
བཀའ་པོད་ལྔའི་འཆད་ཉན་གྱི་སྲོལ་བཟང་གསར་དུ་ཚུགས་པའི་་་
བླ་མེད་བཀའ་དྲིན་བསྐྱངས།
༡༨ ༧༣
ཆུ་ལུག
བསྟན་སྲུང་ཆེན་མོ་རྡོ་རྗེ་དཔའ་བོ་རྩལ་སྔོན་ཆད་ཤིན་ཏུ་གདུག་་་་་
རྩུབ་ཅན་ཞིག་ཡིན་མོད་ལོ་འདིར་སྐྱབས་མགོན་བརྒྱད་པས་་་་་་
བསངས་དང་གཏོར་མ་ཕུལ་ཏེ་ཆོས་སྐྱོང་དུ་མངའ་གསོལ། །
༡༨ ༨ ༣
ལྕགས་ཡོས་
༡༨༩༡
མེ་སྤྲེལ
༡༨༩༦
མེ་བྱ
ཧོར་ཚང་དགེ་ལྡན་བསྟན་འཕེལ་གླིང་དུ་བཀའ་པོད་ལྔའི་འཆད་་་་
ཉན་གསར་དུ་བཙུགས།
གདན་སར་དུས་འཁོར་གྲྭ་ཚང་རིགས་ལྡན་ཆོས་འཁོར་གླིང་ཕྱག་་་་
འདེབས་ཀྱི་དབུ་ཚུགས།
སྐྱབས་མགོན་བརྒྱད་པས་གདན་ས་ཆེན་མོར་དཔལ་དུས་ཀྱི་འཁོར་
ལོའི་བཀའ་དབང་བསྩལ་བ་དང༌། གདན་སའི་རྒྱུད་གྲྭར་སྔགས་
ཀྱི་དམ་བཅའ་གསར་ཚུགས་ཀྱི་བཀའ་དྲིན་བསྐྱངས། །
མཛོད་དགེ་གླིང་བའི་དཔོན་འབངས་ནས་ནན་ཞུས་ངོར་གླིང་བའི་
ཕོ་རོག་ཐང་དུ་དཔལ་དུས་ཀྱི་འཁོར་ལོའི་དབང་ཆེན་བཀའ་དྲིན་་་
བསྐྱངས་སྐབས་དབང་གྲལ་དུ་འཁོད་པ་ཐམས་ཅད་རིགས་ལྡན་་་་་
དྲག་པོའི་འཁོར་དུ་སྐྱེ་བའི་འགྱུར་མེད་རྡོ་རྗེའི་ཚིག་གིས་ཞལ་་་་
བཞེས་གནང་།
༡༨ ༩ ༧
ཤིང་འབྲུག
༡༩༠༤
678



ཤིང་སྦྲུལ་
སྐྱབས་མགོན་ཀིརྟི་སྐུ་ཕྲེང་བརྒྱད་པ་མཆོག་གཟུགས་སྐུའི་བཀོད་པ་
ཆོས་དབྱིངས་སུ་བསྡུས། །
༡༩ ༠༥ །
༧སྐྱབས་མགོན་ཀིརྟི་སྐུ་ཕྲེང་དགུ་བ་སྐལ་བཟང་བློ་གྲོས་ཀུན་དགའ་ལུང་
རྟོགས་རྒྱ་མཚོ།
ཤིང་སྦྲུལ
༡༩ ༠༥༥
རྗེ་སྐལ་བཟང་བློ་གྲོས་ཀུན་དགའ་ལུང་རྟོགས་རྒྱ་མཚོ་དཔལ་་་་་་་
བཟང་པོ་སྐུ་བལྟམས།
ས་བྱ་
༡༩༠༩
སྐྱབས་རྗེ་མཆོག་གྲུབ་དབང་གོང་མ་དག་གི་ཆོས་ཀྱི་ཁྲི་ཆེན་པོར་་་་་
མངའ་གསོལ།
ལྕགས་ཁྱི
༡༩ ༡༠
ཚོགས་ཆེན་འདུ་ཁང་ཆེན་མོ་ལུང་རིགས་སྤུངས་པའི་གན་མཛོད་་་་
ཀྱི་ལས་གཞི་བརྩམས་ཏེ་ལོ་ངོ་བཅུའི་ནང་ལེགས་གྲུབ་བྱུང༌།
ལྕགས་ག
༡༩ ༡༡
བརྟན་མཁས་ཀྱི་ཡོན་ཏན་གཉིས་དང་ལྡན་པའི་གཙང་བླ་དཀོན་་་་
མཆོག་ཐུབ་བསྟན་རྒྱ་མཚོ་ལས་བར་མ་རབ་བྱུང་གི་སྡོམ་པ་བཞེས།
མ…
.， ， -
- -
-
་ ་ ཁས་
རྡོ་རྗེ་འཆང་དགེ་འདུན་བསྟན་འཛིན་རྒྱ་མཚོ་ལས་དགེ་ཚུལ་གྱི་་་་་
སྡོམ་པ་བཞེས།
༡༩ ༡༢
-----
----
--།--
------ --
--
--- --
-
--
，
，
-- - --
ལྕགས་སྤྲེལ་ སྐྱབས་མགོན་དགུ་པ་མཆོག་གཟུགས་སྐུའི་བཀོད་པ་ཆོས་དབྱིངས་
༡༩ ༢༠ སུ་བསྡུས་པའི་ཚུལ་བསྟན།
—--- ，---- ---
༧སྐྱབས་མགོན་ཀིརྟི་སྐུ་ཕྲེང་བཅུ་བ་ངག་དབང་བློ་བཟང་བསྟན་པ་ཚེ་རིང་། །
ལྕགས་བྱ་
༡༩༢༡
ཀིརྟི་སྐུ་ཕྲེང་བཅུ་བ་ངག་དབང་བློ་བཟང་བསྟན་པ་ཚེ་རིང་སྐུ་་
བལྟམས།
ཁབ་ - མ་ .....
.
-t.-...
---- ------ …
------ …
- --
---
--
ཟ-
-
•
-
་་ ， ༔
༔ - --
67)



མེ་སྟག
༡༩ ༢༦
མེ་ཡོས
༡༩༢༧
ལྕགས་ལུག་
༡༩ ༣༡
གདན་སར་གྲུབ་དབང་གོང་མ་དག་གི་ཆོས་ཀྱི་ཁྲི་ཆེན་པོར་མངའ་་
གསོལ། ཆོས་སྡེ་ཆེན་པོ་རྔ་ཡུལ་དགེ་ལྡན་ལེགས་བཤད་གླིང་དུ་
རྒྱུད་གྲྭ་གསར་ཚུགས་ཀྱི་བཀའ་དྲིན་བསྐྱངས། །
རྗེ་བཙུན་འཇམ་དབྱངས་ཐུབ་བསྟན་རྒྱ་མཚོ་དཔལ་བཟང་པོའི་་་་་
མདུན་དུ་བར་མ་རབ་བྱུང་དང་དགེ་ཚུལ་གྱི་སྡོམ་པ་དཀྱུས་གཅིག་་
ཏུ་བཞེས། །
ཆོས་སྡེ་ཆེན་པོ་རྔ་ཡུལ་དགེ་ལྡན་ལེགས་བཤད་གླིང་དུ་སྔགས་ཀྱི་་་་
དམ་བཅའ་ཆེན་མོ་གསར་འཛུགས་དང་དེ་གར་དུས་འཁོར་གྲྭ་་་་་་
ཚང་གསར་འཛུགས་འདུ་ཁང་གི་སར་བྱིན་འབེབས་བཀའ་དྲིན་་་་
བསྐྱངས། །
ཤོལ་བློ་དང་བཅས་ཟླ་ངོ་བཅུ་བཞིའི་བར་དུ་འཇམ་དབྱངས་ཞི་་་་
ཁྲོས་བསྙེན་སྒྲུབ་ཆེན་པོའི་བཅད་རྒྱུར་བཞུགས།
གདན་ས་ཆེན་མོར་དཔལ་དུས་ཀྱི་འཁོར་ལོའི་དབང་ཆེན་བཀའ་་་་
དྲིན་བསྐྱངས།
རྗེ་འཇིགས་མེད་དམ་ཆོས་རྒྱ་མཚོ་མཆོག་གི་ཞལ་སྔ་ནས་བསྙེན་་་་་
རྫོགས་ཀྱི་སྡོམ་པ་ཡང་དག་པར་བཞེས།
མེ་བྱི
༡༩ ༣༦
ས་སྟག
༡༩ ༣༨
ལྕགས་འབྲུག
༡༩ ༤༠
ལྕགས་སྦྲུལ
༡༩༤༡།
སྐྱབས་མགོན་ཀིརྟི་སྐུ་ཕྲེང་བཅུ་བ་མཆོག་གཟུགས་སྐུའི་བཀོད་པ་་་
ཆོས་དབྱིངས་སུ་བསྡུས།
༧ཀིརྟི་སྐུ་ཕྲེང་བཅུ་གཅིག་པ་རྗེ་བློ་བཟང་བསྟན་འཛིན་འཇིགས་མེད་ཡེ་ཤེས་རྒྱ་མཚོ།
རྗེ་བློ་བཟང་བསྟན་འཛིན་འཇིགས་མེད་ཡེ་ཤེས་རྒྱ་མཚོ་དཔལ་་་་་
བཟང་པོ་སྐུ་བལྟམས།
༡༩༤༢
680



༧ སྐྱབས་མགོན་ཀིརྟིའི་སྐུ་ཕྲེང་རིམ་བྱོན་གྱི་འཁྲུངས་
རབས་ལོ་ཚིགས་རེའུ་མིག
མཚན།
འཁྲུངས་ཡུལ།
ཡབ་ཡུམ།
འཁྲུངས་ལོ། འདས་ལོ། ] དགུང་གྲངས།
ཕྲེང༌།
རོང་ཆེན་དགེ་འདུན་་་་་
རྒྱལ་མཚན་
མདོ་སྨད་བཞག་ཤོད།
ཡབ་ཀླུ་འབུམ།
པུ་མ་ཨ་སྨན།
ཤིང་སྟག ལྕགས་རྟ།
༡༣ ༧༤ ༡༤༥༠
༧༧
གྲུབ་དབང་བསྟན་པ་་་་་་
རིན་ཆེན།
རྔ་སྨད་གདུང་ཤ་ཚོ་བ། ཡང་
- ཡབ་དཀོན་མཆོག་སྐྱབས།
ཡུམ་སྐྱིད་དེ།
ཤིང་རྟ། ས་རྟ།
༡༤༧༤ ༡༥༥༨
འགྲོ་མགོན་བསྟན་པ་་་་..
རབ་རྒྱས།
ཨ་རིག་དཔལ་ཐང་།
ཡབ་ཡོན་ཏན་དབང་ཕྱུག་
ཡུམ་སྐྱིད་མོ་ཡག
ཤིང་བྱི། ཆུ་ལུག
༡༥༦༤ ༡༦༤༣
ཐོགས་མེད་བློ་བཟང་་་
འཇམ་དབྱངས་
སྨད་པཱ་ལ།
མེ་སྤྲེལ། ས་བྱི། །
༡༦༦༥༦ ༡༧༠༨
ཡབ་འབུམ་ཐར། །
ཡུམ་མེ་འགྱུ། །
ཡབ་ཚེ་རིང་འབུམ།
ཡུམ་སྐྱིད་མོ་ཡས་
གྲུབ་དབང་བསྟན་པའི་
རྒྱལ་མཚན།
མདོ་སྨད་རྡོ་སྟོད་་་་ }
རིལ་ཤུལ།
ཆུ་འབྲུག ལྕགས་ཡོས་
༡༧༡༢ ༡༧༧༡
(，
དགེ་འདུན་ཆོས་ཀྱི་་
དབང་ཕྱུག་
ཡབ་ངག་དབང་......
རེབ་གོང་བསེ་ཆུ་མ། ༑ རབ་བརྟན།
ཡུམ་སྙིང་མོ་ཐར། །
ཆུ་འབྲུག མེ་འབྲུག
༡༧༧༢ ༡༧༩༦
སྐྱབས་མཆོག་ཐུབ་་་་་་
བསྟན་ཉི་མ།
སྟག་ཚང་ལྷ་མོའི་ཚ་ཁོག་
ཡབ་བཟོད་པ། །
ཡུམ་བཀྲ་ཤིས་སྐྱིད་
མེ་སྦྲུལ། ས་སྤྲེལ།
༡༧༩ ༧ ༡༨ ༤༨
༥ ༣
རྗེ
སྐབས་མགོན་བློ་བཟང་་་
འཕྲིན་ལས་
མཚོ་སྔོན་རྩེ་གཞུང་་་
དང་པོའི་མདོ།
སུ་བྱ། ཤིང་སྦྲུལ། །
༡༨ ༤༩ ༡༩ ༠༥
ཡུམ་ཇོ་མོ་ཐར།
སྐྱབས་མགོན་སྐལ་་་་་་་
བཟང་བློ་གྲོས།
སྟག་ཚང་ལྷ་མོའི་... }
གནས་འདབས་
ཡབ་སྦྱིན་པ།
ཡུ་མ་་མཁའ་འགྲོ་མཚོ། }
ཤིང་སྦྲུལ། ལྕགས་སྤྲེལ།
༡༩༠༥ ༡༩༢༠
ཚ་ཁོའི་ཀིརྟི་མ།
ཡབ་མཐུ་སྟོབས་རྡོ་རྗེ། |
ཡུམ་ཀླུ་དབང་སྐྱིད། །
ལྕགས་བྱི། ལྕགས་སྦྲུལ།
༡༩ ༢༡ ༡༩༩༤༡།
༢༡
སྐྱབས་མགོན་ངག་གི་་་་
དབང་པོ།
སྐྱབས་མགོན་ཐམས་་་་་་
ཅད་མཁྱེན་པ་རྗེ་བློ་་་
བཟང་བསྟན་འཛིན་་་་་
འཇིགས་མེད་ཡེ་ཤེས་རྒྱ་་
མཚོ།
།
༡༡
མདོ་སྨད་ཐེ་བོ་སྟག་
མོའི་སྒང་།
ཡབ་ཨ་ཚེ
ཡུམ་ཨུ་རྒྱུན་མཚོ།
ཆུ་རྟ་སྤྱི་ལོ།
༡༩༤༢
681



དཔེ་སྒྲིག་འགན་འཁུར་པ། འབྲུག་པ་དང་ལྕགས་བྱམས།
མདུན་ཤོག་ཇུས་འགོད་པ། ལིས་ཅན་ཞུང་།
༄༅། །རོང་ཆེན་ལྗགས་ནག་པ་ཀིརྟི་སྐུ་འཕྲེང་
རིམ་བྱོན་གྱི་རྣམ་ཐར་ཕྱོགས་བསྒྲིགས།
(སྨད་ཆ།)
ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་སོགས་ཀྱིས་མཛད།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
པེ་ཅིན་ཉུག་ཧྲན་ཧྲི་ཤིན་པར་ཁང་གིས་པར་བཏབ།
༢༠༠༧ལོའི་ཟླ་༡༠ པར་པར་གཞི་དང་པོ་བསྒྲིགས།
༢༠༠༧ལོའི་ཟླ་ ༡༠ པར་པར་ཐེངས་དང་པོ་བཏབ།
ISBN 978 – 7 - 80(057 – 9:14 - 8/B • 31
རིན་གོང་སྒོར། 62 - 00 (སྟོད་ཆ་སྨད་ཆ།)



责任编辑:周华、吉合先
封面设计:李建雄
图书在版编目(CIP)数据
历世绒钦甲那巴格尔德传:藏文
格尔德·洛桑丹白坚参等著
——北京:中国藏学出版社,2007.10
ISBN 978-7-80057-944-8
1. 历...II. 格..III. 佛教 - 人物
|- 传记 - 藏文IV.. B949.92
中国版本图书馆CIP数据核字(2007)第151527号
H-
历世绒钦甲那巴格尔德传(下)
(藏文)
赤干·嘉样图丹加措等著
中国藏学出版社出版发行
北京中山世兴印刷厂印刷
开本:850x1168 印张:21.5
印数:2000册
2007年10月第1版第1次印刷
ISBN 978-7-80057-944-8/B.31
定价:62:00元(上、下册)



*
:
:
'
'
དཔ སྒྲིག་འགན་འཁུར་པ་་འདུག་པ།
ས་ལ་
།
མ
༦
* མདན་ཤོག་ཇུས་འགོད་པ་ལི་ཅན་ཞང་།
1:|
1:
: :
:
:::E:
:
::
5
1:
ISBN 978-7 ག8(0057-044-8
/
;
:::
ISBN 978-1-50057.44-8
*#
tགཙ
* : T：62. 0(0 7
(
7
）་
ས་རཱམམྨནྟ-8 ལཱཏྟ། -
11:53
vườn 500 đồng và khu
:
**
gཀt
*
-4ཡཱ
**
Trang trí
#
*
*&%ཙམི s4%པལ་
sl/73790 དུ
-
:
:
